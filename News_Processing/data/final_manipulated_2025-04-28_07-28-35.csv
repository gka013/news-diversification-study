aid,title,author,image_url,published_date,article_url,category,raw_text,text,is_manipulated
15_28_04_2025,Forvalter venter spent på flere «big-tech»-resultater: – Hva vil det gjøre med de skyhøye marginene?,Jonas Solgård,https://images.dngroup.com/image/eyJ3IjoxMjAwLCJmIjoid2VicCIsImsiOiI1N2NlMzhiZTQzMmNiY2ZlZGFmNTE2ZDg1YmY4ODZkYiIsImZwIjpbMC41LDBdLCJyIjoyLCJvIjoiZG4ifQ,2025-04-27 17:07:55,https://www.dn.no/marked/oslo-bors/wall-street/forvalter-venter-spent-pa-flere-big-tech-resultater-hva-vil-det-gjore-med-de-skyhoye-marginene/2-1-1811621,"Business, Finance, Economics","D2, DN Helg og alt digitalt
DN 6 måneder til 1399 kr
Bestill nå
En rekke tungvektere både innenlands og utenlands legger frem resultater. Hans Thrane-Nielsen tror ikke konsernsjefene vil være veldig optimistiske for tiden fremover.
Resultatsesongen er for alvor i gang på verdens børser, og fortsetter med uforminsket styrke i uken som kommer. Her hjemme er det blant annet duket for rapporter fra gigantene Equinor og Hydro, mens fire «Magnificent 7»-selskaper i USA legger frem sine tall.
Hans Thrane-Nielsen i Storebrand er spesielt spent på Apple, som kan gi god indikasjon på forbrukernes kjøpeevne- og vilje. Han kaller Alphabets solide rapport på torsdag for en god start for tek-gigantene.
– Apple tjener fryktelig mye penger, men har mye produksjon i Kina. Nå kan det se ut som dette skal flyttes til USA eller India. Hva vil det gjøre med de skyhøye marginene?, spør forvalteren.
– Det må vi finne oss i å leve med
Samtidig er det ingen tvil om at det er en mørk sky som henger over denne resultatsesongen. Donald Trumps såkalte frigjøringsdag, den påfølgende pausen og generelt mye frem og tilbake om toll har gjort finansmarkedene svært nervøse.
Det har allerede kommet klart til syne i selskapenes «calls» med analytikere.
Ifølge statistikk fra FactSet, gjengitt av Financial Times, har ordet «toll» dukket opp i 90 prosent av kvartalspresentasjonene som hittil er avholdt blant selskapene på S&P 500. Så langt har rundt 20 prosent av medlemmene i indeksen lagt frem resultater og hatt sine «calls» med analytikere.
Ordet «resesjon» er blitt nevnt i 44 prosent av disse.
– Vår levetid har så langt vært preget av at verden vil handle mer og man har dratt nytte av fordelene som fri handel gir. Den trenden er i ferd med å snu: det er antydninger til mindre handel og mer lokal produksjon. Det må vi finne oss i å leve med, i alle fall frem til Trump er ferdig med sin presidentperiode, sier Thrane-Nielsen.
Forvalteren tror ikke det er noen grunn til å forvente mer optimisme blant toppsjefene som har til gode å legge frem resultater.
– Vi har fått såpass mange rapporter allerede at ordlyden er kartlagt. Jeg tviler på store avvik.
Thrane-Nielsen viser videre til de to svenske industriselskapene Sandvik og SKF, som han beskriver som gode temperaturmålere på for verdensindustrien. Begge gikk direkte ut og sa at det er mer friksjon og usikkerhet om kundenes investeringsbeslutninger.
Dessuten har flere selskaper fjernet sin guiding for hele 2025, noe forvalteren mener er et klart bevis på hva Trumps handelskrig har ført til.
På spørsmål om hva han har merket seg så langt i resultatsesongen, trekker Thrane-Nielsen frem valutagevinster.
– Det er mye eksponering mot dollar her hjemme, og med den utviklingen kronen har hatt mot den amerikanske valutaen de siste månedene vil man kunne se regnskapsmessige overskudd som ser kunstig høyt ut på grunn av gevinster fra valutasikring. Ett eksempel er Yara, men vi vil nok også se det samme for Hydro og litt for Equinor.
Flere nøkkeltall
Det er ikke bare for kvartalsrapporteringen at det er tett mellom høydepunktene i uken som kommer. På makrokalenderen står blant annet norsk detaljhandel, en foreløpig inflasjonsmåling for april i eurosonen og rentebeslutning i Japan.
Imidlertid er det USA som trolig vil stjele manges oppmerksomhet. Onsdag kommer det PCE-inflasjonstall for mars, datapunktet som blir omtalt som Federal Reserves foretrukne mål på den amerikanske prisveksten, før «månedens viktigste tall» slippes fredag ettermiddag.
Nonfarm payrolls er ventet å vise en jobbvekst på 130.000 i april, ifølge konsensusestimater. Forrige måned viste arbeidsmarkedsrapporten klart høyere vekst enn ventet, på 228.000 nye jobber utenfor landbruket i USA.
Mange har allerede pekt på at Trumps økte tollsatser og proteksjonistiske politikk vil føre til høyere inflasjon og lavere vekst. Sentralbanksjef Jerome Powell har på sin side advart om at handelspolitikken kan gjøre Federal Reserves jobb vanskeligere, og pekt på risikoen for at de to målene i Feds mandat, prisstabilitet og full sysselsetting, kan komme i konflikt med hverandre.
– Spørsmålet er hvor stor brems den politiske usikkerheten gir i økonomien. Vi står foran en periode med økende prisvekst, samtidig som det er uklart hvordan Fed vil svare på dette. Jo større negative utslag i økonomien, jo mer øker det sannsynligheten for rentekutt, sier sjeføkonom Kjersti Haugland i DNB Markets.
Hun tror imidlertid at PCE-målingen for mars vil havne litt i bakgrunnen, fordi det foreløpig er for tidlig å se effektene fra tollsatsene. Fra og med neste måned venter hun imidlertid mer spenning rundt disse tallene, selv om hun understreker at det blir interessant å se hvordan amerikanske forbrukere har tilpasset seg i forkant av at tollsatsene trådte i kraft.
Den siste uken har Fed-toppene Christopher Waller og Beth Hammack uttalt at rentekuttene kan komme tidligere enn man har trodd, dersom det viser seg at handelspolitikken fører til økt ledighet eller hvis det kommer klare bevis på hvilken vei den amerikanske økonomien går.
– Det illustrerer at Fed vil være reaktive og at det ikke kommer noen «føre-var-rentekutt», slik ECB gjorde tidligere i april.
Federal Reserve legger frem sin neste rentebeslutning i starten av mai.
*
Oslo Børs Wall Street",Error generating text.,no
51_28_04_2025,"Nyren som søsteren donerte for 20 år siden, er utslitt.",Anne Stine Sæther,https://akamai.vgc.no/v2/images/2f64c921-b496-4efb-968d-4312fb69b771?format=auto&w=1080&s=436e00eab7b11cf811e6d5a27a684ef3e5b88116,2025-04-27 14:27:23,https://www.vg.no/helse/i/RzwwaO/organdonasjon-venninnen-stilte-opp-for-nyresyke-edel-66,Health,"Nå må
66-åringen
ha en ny.
Hvem kan redde Edel?
Anne Stine Sæther
Line Møller (foto)
Nå
Så lenge Edel Knudsen kan huske, har dagen startet med sterke medisiner.
Tidlig i livet får hun voldsom migrene, betennelse i blodårene, meslinger. Som 27-åring får hun diagnosen som skal endre livet hennes:
Systemisk lupus. En sjelden, alvorlig sykdom. Det finnes ingen kur.
Snart skal sykdommen angripe nyrene hennes – og Edel får et vanskelig dilemma:
Hvor mye kan hun egentlig be om fra nærmeste familie og venner?
De alvorlige helseplagene har gjort at Edel gjennom livet ikke har vært i jobb. Det har ikke vært mulig.
Når helsen har tillatt det, har hun bidratt som frivillig i Revmatikerforeningen i Trondheim. Edel er også landsstyremedlem i Lupus-foreningen.
Og så syr hun flotte festdrakter, inspirert av bunader.
En av dem skal den gamle venninnen Marit Skancke (64) få.
Første gang Edel møter Marit, er i Trondheim. Marit bor i leiligheten til kusinen sin. I blokken ved siden av bor Edel. Begge er 19 år, de blir nære venner.
– Hun er den venninnen du kan stole på 100 prosent, sier Edel om Marit.
– Morsom, aldri sur. Vi har aldri vært fornærmet på hverandre. Et vennskap som alltid har betydd mye for meg.
I 1997 har Edel hatt lupus i tolv år. Hun er 39 år og tobarnsmor.
Sykdommen rammer nå nyrene, og hun blir alvorlig syk. Edel får også benskjørhet. Søsteren hennes donerer den ene nyren sin da Edel dette året gjennomgår sin første transplantasjon.
Endelig, tenker Edel, kan hun leve godt igjen.
Men hun vet også at den nye nyren ikke vil fungere for alltid.
– Jeg har prøvd å ikke fokusere mer enn nødvendig på sykdommen, ikke gått rundt og engstet meg. Jeg har aldri hatt noen garanti for hva som kan skje, sier Edel i dag.
– Jeg har en kronisk sykdom. Det er alltid noe som dukker opp.
28 år senere er Edel igjen rammet av alvorlig nyresvikt, nok en gang skal hun utredes for transplantasjon.
Hver mandag, onsdag, torsdag og lørdag må hun gjennom dialyse på St. Olavs hospital i Trondheim. Slik har det vært i tre år.
Edel føler seg energiløs der hun ligger i fire timer, mens blodet renses av en maskin. 3,5 liter væske skal ut – og inn igjen. Dette er en oppgave som nyrene til friske mennesker gjør automatisk.
Slik fungerer nyrene
Nyrene har mange vitale funksjoner, men den viktigste oppgaven til er å fjerne avfallsprodukter og overflødig væske fra blodet.
Normalt har vi to nyrer, men det går an å leve godt med bare én.
Uten nyrefunksjon kan ikke bein, muskler eller hjerne fungere lenger, og vi dør. Nyrene vil fortsette å jobbe frem til de har tapt 75–80 prosent av funksjonen.
Vis mer
Edel hører på musikk eller lydbøker. Det er lange timer.
Hun tenker mye på spørsmålet hun igjen må stille sine nærmeste.
Hvem kan gi henne en nyre nå?
På ti år er ventelisten for nyretransplantasjon blitt dobbelt så lang.
– For noen år siden var vi best på organdonasjon i Skandinavia. Nå er vi blant de dårligste, sier Morten Heier Skauby – overlege ved Avdeling for Transplantasjonsmedisin ved Oslo universitetssykehus Rikshospitalet.
Det er her det skjer for de som trenger nye organer i Norge.
Årlig gjennomføres rundt 250 transplantasjoner av nyre. I 2024 kom 71 av organene fra levende giver.
Det ble registrert 398 mulige avdøde donorer i Norge i 2024. Av disse ble 105 realisert. Det ga 176 pasienter en ny nyre. At ikke alle 105 donorer kunne donere to nyrer, er forårsaket av at ikke alle avdøde donorer har nyrer som egner seg for transplantasjon. De kan likevel ha andre organer som egner seg.
– Som en del av oppdraget som regjeringen gir sykehusene hvert år, ble sykehusene i fjor bedt om å gjennomgå måten de organiserer organdonasjon på. Alle potensielle donorer må bli vurdert, sier overlege Skauby.
Fakta om organdonasjon
Ved utgangen av 2024 sto 583 mennesker på venteliste for nytt organ i Norge.
Hittil i år har 94 mennesker fått et nytt, livreddende organ.
19 av dem har fått nyre fra en slektning eller venn.
Til sammen 80 nyrer og øvrige, vitale organer kommer fra donorer som døde ved ett av landets 28 donorsykehus.
Kilde: Stiftelsen Organdonasjon
Vis mer
– Vi har ikke råd til å gå glipp av en eneste donor som har ønsket å donere sine organer, sier informasjonssjef Aleksander Sekowski i Stiftelsen Organdonasjon.
– Det betyr utrolig mye for alle som trenger et organ for å leve videre.
Overlege Skauby beskriver organdonasjon fra levende giver, som familie og venner, som en «gave».
– Det er en stor gave også til de andre som står på ventelisten. Når en av pasients nærmeste gir et organ, behøver ikke pasienten stå på ventelisten for å få en nyre etter en avdød giver.
– Men klarer donor seg med den ene nyren?
– Ja. Nåløyet for å bli godkjent som levende donor, er relativt trangt. Det er fordi vi skal vite at donor vil klare seg bra gjennom livet med en nyre, sier Skauby.
– Vi må være helt sikre på at vi ikke utsetter donor for noe ekstra.
Mens Edel venter på ny operasjon, er det mange som melder seg.
Bror, datter og Edels søskenbarn er villig til å donere.
Den gode venninnen Marit får også en SMS fra Edel.
«Nyrene mine er ferdige.»
Marit svarer raskt:
«Sett meg på listen!»
«Mener du det?» spør Edel.
«Ja, du kan få en av mine.»
«Mener du virkelig det?»
– Det var nesten så jeg ikke klarte å ta det innover meg, sier Edel i dag.
Marit blir oppringt av nyrelegen på slutten av 2023, etter at første donorkandidat ikke er blitt godkjent.
For få år siden kunne ikke Marit ha gitt Edel nyren sin. De har ikke samme blodtype.
Tidligere var dette en forutsetning for organdonasjon, men slik er det ikke lenger. Med nye metoder prepareres donorens blod slik at antistoffer fjernes.
Midt i byggekaoset rundt Rikshospitalet i Oslo er det ro og orden i gangene ved operasjonssalene på transplantasjonsmedisinsk avdeling.
Overlege Casper Beiske leder uttaket av Marits nyre. Det skjer i et rom vegg i vegg med operasjonssalen der Edel venter.
Overlegen legger nyren i en skål på et bord av blankt stål.
– En perfekt operasjon, beskriver han.
Så rulles stålbordet inn i naborommet. Der ligger Edel i dyp narkose – klar til å motta organet som vil gi henne en etterlengtet livsendring.
Overlege Morten Heier Skauby «pynter» på Marits nyre.
Fettvev klippes og svis vekk. To korte blodårer og en kort urinleder sitter igjen i nyren. De utgjorde koblingen til Marits kropp. Nå skal årer og urinleder finne veien til Edels kropp.
– Det går en halvliter blod gjennom nyren per minutt. Det er ikke mye hevelse, nyren får masse blod. Det er lite reaksjon på at den har vært tatt ut og satt inn, konstaterer overlegen.
– Hun er helt stabil. Alt dette er veldig bra.
Ikke lenge etter meldes det ved Edels seng:
– Det har ikke vært noen uønskede hendelser.
Edel ligger våken i sengen da Marit trilles inn på rommet hennes.
Det er overstått. Begge er glade og lettet.
– Den nyren som ligger her, den har vært med på dine to svangerskap, sier Edel til Marit mens hun stryker hånden over nedre del av magen.
Til VG sier Edel at hun aldri har hatt en vanlig venninneliv. Til det har sykdommen styrt for mye av livet.
Men hun har alltid hatt Marit.
De to har ledd mye sammen.
De er litt pjuske der de møtes i en korridor på Rikshospitalet. De ser på hverandre, og latteren kommer. Men den kommer ikke helt fra magen. Operasjonssårene er for ferske.
– Den latteren din, altså, sier Edel.
– Den er jo helt nydelig. Jeg må nesten ta den opp og ha den som ringelyd.
De to venninnene ser på hverandre. Begge holder en hånd over operasjonssåret og ler litt mer.
– Edel har alltid invitert til selskaper med god mat og god stemning. Vi har bilder av oss fra «bad taste»-party og nyttårsaften hos henne. Barna var små og vi sov over. Det er koselige minner, sier Marit.
Marit skrives relativt raskt ut til et hotell i sentrum. Smertene er der, men de forsvinner gradvis. Sammen med ektemannen kan hun være turist i hovedstaden mens de venter på godkjennelse til å reise hjem til Trondheim.
Edel må bli lenger på sykehuset. Hun vet at dette vil ta tid. Sykdommen har lært henne å være tålmodig. Hun var raskt i gang etter forrige transplantasjon. Nå har hun vært syk så lenge. Det vil ta tid å bygge opp kroppen.
– Det tok ett år fra jeg fikk nyren i 1997, til jeg tenkte at nå lever jeg ganske godt. Jeg var på helsesportsenteret på Beitostølen. De fikk meg på «fotan» Jeg kom dit som en skrøpelig sak og dro derfra som en sportsmodell, ler hun.
Motivasjonen for å komme seg på bena, er ikke vanskelig å finne. Det er mye å glede seg til. De fire barnebarna har Edel savnet så mye. De minste er fire og seks år.
Det er vanskelig å være en aktiv besteforelder når virusene, herjer og mormor spiser immundempende medisiner.
Men snart drar Edel hjem til Trondheim, med frisk nyre, klar for et nytt liv. Der venter jo også Marit.
– Marit har alltid vært så glad og hyggelig og veldig, veldig morsom. Det er blitt mye feiring, samtidig som vi har kunnet prate om alvorlige saker, sier Edel om venninnen.
– Samtidig som Edel alltid har vært alvorlig syk, har hun aldri klaget, men stått på. Og alltid vært hjelpsom, sier Marit.
– Edel er det mest positive mennesket jeg kjenner.
Tips oss
Anne Stine Sæther
Vis mer
Journalist
Jobber mest med helsejournalistikk, men meld meg gjerne med andre nyhetstips som du synes er viktig.
Line Møller (foto)
Vis mer
Journalist
Fotograf i VG siden 1989. Har dekket nyheter innenriks og utenriks. Mye sport og siden 2011 feature og historiefortelling. Er ekstra glad i å møte vanlige mennesker som har en historie å fortelle. Instagram: @linemfoto
Publisert: 27.04.25 kl. 16:27Oppdatert: 27.04.25 kl. 16:27
Relaterte emner
Nyretransplantasjon
Organdonasjon
Blod
Rikshospitalet
Informasjon om AI i VG-artikler",Error generating text.,no
59_28_04_2025,"«Det å vinne Premier League på Anfield er vår drøm, deres drøm og vårt mål»",Arild Skjæveland,"https://m.liverpool.no/media/0f0myznd/virgil-west-ham.jpg?w=1200&rect=745,63,1908,1073",2025-04-27 07:00:08,https://www.liverpool.no/nyheter/2025/4/det-aa-vinne-premier-league-paa-anfield-er-vaar-droem-deres-droem-og-vaart-maal,Sports,"«Hele sesongen har jeg snakket om at vi bare må fokusere på den neste kampen, og neste utfordringen. Den tankegangen har vært så viktig for oss i jakten på målene våre. Vi håndterer det som er foran oss, heller enn å bli revet med av støyen utenfra. Søndag kommer det til å bli litt vanskeligere å gjøre det. For samtidig som vi fortsatt konsentrerer oss om oppgaven foran oss, som er en tøff kamp mot Tottenham Hotspur, vet vi hva dagen betyr for alle som er tilknyttet klubben», skriver kapteinen i dagens kampprogram.
For at det skal skje, og at Anfield kan slippe jubelen løs, må de røde unngå tap mot Tottenham. Virgil van Dijk holder ikke tilbake når han skriver om betydningen av kampen.
Drømmen for spillerne og supporterne
Hadde Crystal Palace vunnet på Emirates Stadium på onsdag kunne spillerne og supporterne ha feiret ligagull allerede i midtuken, men nå har en muligheten til å gjøre det sammen på Anfield.
«Det å vinne Premier League Premier League er spesielt, uansett hvor og hvordan du gjør det, men å gjøre det på Anfield foran de mest utrolige supporterne i verden? Det er noe helt annet. Det er vår drøm, deres drøm, og målet vårt på søndag. Vi må sørge for at den drømmen går i oppfyllelse», skriver han.
«Planen vår er å være på vårt beste, men da trenger vi også at supporterne er på sitt beste. Jeg har snakket mange ganger om hvor viktig Anfield er. Det kan virkelig gjøre en forskjell, og jeg kan ikke vente på å se, høre og føle dere alle på søndag. Alle har en viktig rolle. Vær høylytt og stolt. Kom tidlig inn på stadion og gi oss deres støtte. Gjør stedet til et hav av rødt, en vegg med lyd. Syng med hele hjertet, og la oss gjøre dette sammen».
«Én siste dytt. Én til!», skriver han.
Da han signerte kontrakten med klubben ba Virgil supporterne om å kle seg i rødt ut sesongen. Det virker som at det er en beskjed fansen har fått med seg, for i sosiale medier har det vært en bevegelse for å få Anfield helrødt til denne kampen og sesonginnspurten. Alt tyder på at vi får se et Anfield kledd til fest.
Liverpool - Tottenham spilles kl. 17.30, og vises på V Sport PL og Viaplay.",Error generating text.,no
41_28_04_2025,Gigantisk studie: Så lenge påvirker graviditeten kroppen til kvinner,Foto,https://image.forskning.no/2499663.jpg?imageId=2499663&x=0&y=0&cropw=100&croph=100&panox=0&panoy=0&panow=100&panoh=100&width=1200&height=683,2025-04-27 22:00:00,https://www.forskning.no/graviditet-kvinnehelse/gigantisk-studie-sa-lenge-pavirker-graviditeten-kroppen-til-kvinner/2499629,"Health, Science","En ny studie har sett på utviklingen til 76 ulike biologiske markører i kvinnekroppen før, under og etter fødsel. Noen av målene var ikke tilbake til normalen selv ett år etter fødsel. (Foto: NTB/Lise Åserud)
Vi vet selvfølgelig at kroppen endres av en graviditet.
Men den etter hvert ganske så store magen er bare én synlig del av det mylderet av store og små endringer som skjer der inne for at et foster skal vokse frem og bli til nytt liv.
En ny studie tar denne kunnskapen til et helt nytt, og mye mer detaljert, nivå.
Forskerne har analysert 44 millioner biologiske markører fra mer enn 300.000 fødsler.
Det er snakk om blodprøver, urinprøver og andre prøver tatt før, under og opptil 80 uker etter fødsel.
Det tar lang tid
I Norge kaller vi de første seks ukene etter fødsel for barseltiden. Dette er «den tiden en antar kvinnekroppen trenger for å tilpasse seg etter svangerskap og fødsel», ifølge Helsedirektoratets retningslinjer.
Og nesten halvparten av det forskerne samlet inn mål på, hadde stabilisert seg i løpet av den første måneden etter fødselen.
Men 40 prosent av målene trengte mer enn ti uker på å komme tilbake til normalen før graviditeten. Det gjaldt blant annet mål på leverens funksjon og kolesterol.
Og flere av målene var fremdeles ikke tilbake til der de var før graviditeten etter 80 uker, altså mer enn ett år. Dette gjaldt blant annet et mål for betennelse, og mål på nivåer av jern i blodet.
– Heller enn å snakke om et 'fjerde trimester' som gir en rask tilbakegang til kroppen før fødsel, så ser vi at det er snakk om en langsom restitusjon på mellom 10 og 50 uker for nesten halvparten av målene, skriver forskerne.
Kan oppdage komplikasjoner før graviditet
Dataene i studien kommer fra Israels største leverandør av offentlige og semi-private helsetjenester.
Den israelske studien understreker viktigheten av å følge opp kvinner bedre også etter fødselen, mener professor Annetine Staff. (Foto: Ine Eriksen/UiO)
For å få et bilde av en typisk graviditet, brukte forskerne bare tester fra kvinner som ikke tok noen medisiner, og som ikke hadde noen kroniske sykdommer. Alderen på kvinnene var mellom 20-35 år.
Mål fra før graviditeten viste at kvinner som fikk svangerskapsforgiftning og svangerskapsdiabetes, hadde annerledes profiler på noen av de biologiske markørene før de ble gravide. I noen tilfeller var disse endringene mest fremtredende nettopp før graviditeten.
Kanskje kan dette funnet bidra til at kvinner i risikosonen for å utvikle disse tilstandene kan oppdages og få hjelp før de blir gravide. Det skriver tidsskriftet Nature, i en omtale av forskningen.
Kunne ikke gjort det i Norge
– Det er ikke overraskende for meg at det tar så lang tid før kroppen kommer tilnærmet tilbake til der den var, sier Annetine Staff, professor i obstetrikk og gynekologi ved Universitetet i Oslo.
Annonse
– Svangerskapet preger en kvinne resten av livet.
Staff, som også er klinisk overlege og forskningsleder ved Kvinneklinikken til OUS, synes den Israelske studien er imponerende.
– Det er veldig mange svangerskap, og veldig mange prøver. Det er en studie som ikke ville vært mulig å gjøre i Norge, sier hun.
– Vi måtte hatt etisk godkjenning og samtykke fra alle kvinnene. Det har ikke de trengt.
Dessuten tas det ikke prøver på denne måten av gravide i Norge.
– Vi tar ikke systematisk prøver før og etter graviditet av leverfunksjon for eksempel. Det ville vi si er meningsløs bruk av offentlige ressurser. Jeg vet ikke hvorfor de har tatt så mange prøver. Men når de først har det, så er det interessant å se analysene.
Et svangerskap er en stresstest for kroppen, særlig for hjerte- og karsystemet, forteller Annetine Staff. – For hjertet er det som to år med heftig trening. Det må pumpe mer blod, som må være tynnere så det kommer inn i morkaken. Det skjer store endringer i hjerte- og karsystemet som ikke bare reverseres, sier hun. (Foto: Natalia Deriabina / Shutterstock / NTB)
Men ammet de?
Staff savner imidlertid informasjon om hvorvidt kvinnene i studien ammet.
– Kroppen må selvfølgelig fungere annerledes for å klare å produsere melk, sier professoren.
– Det ville ikke overrasket meg om det var forskjell mellom kvinner som ammet og ikke ammet.
Ifølge en israelsk studie fullammet 58 prosent av israelske kvinner to måneder etter fødselen. Etter seks måneder var tallet nede i 20 prosent.
– Det er stort fokus på at amming er bra for barnet, men studier viser at kvinner som ammer, har en fordel. De har mindre risiko for å utvikle hjerte- og karsykdommer. Det hadde vært spennende å se hva som hadde endret seg i biomarkører for hjerte- og karhelse i denne store studien, sier Staff.
Annonse
Trenger bedre oppfølging etter fødsel
Kroppen har en stor evne til å komme seg etter en graviditet, mange føler at de er tilbake til en slags normal tilstand etter tre måneder. Ellers kunne man ikke bli gravid igjen så fort som enkelte kvinner gjør, påpeker Staff.
Samtidig bekrefter studien at kroppen ikke er ferdig med svangerskapet etter fødsel. Og at det varierer mellom kvinner.
– Norge er i verdenstoppen på svangerskaps og fødsel-helse, sier Staff.
Men vi har en vei å gå når det gjelder å følge opp kvinner etter fødsel, mener hun.
– Denne forskningen minner meg om hvorfor jeg jobber så hardt for at kvinner bør tas på alvor også etter at de har født barn, sier Staff.
Hun har særlig vært opptatt av hjerte- og karhelsen til kvinner som har opplevd svangerskapskomplikasjoner. Svangerskapet er en stresstest for senere hjerte- og karsykdom, skrev hun nylig i en blogg på forskning.no.
– Studien bekrefter det vi anbefaler i Norge – nemlig å følge opp ett år etter fødsel de kvinner som har hatt svangerskapskomplikasjoner. Vi må ta blodtrykk, blodprøver på fettstoffer og sukkeromsetning, og få en oversikt over hvordan det går med kroppen.
De som har hatt svangerskapsdiabetes tilbys en blodprøve fire måneder etter fødsel, forteller Staff.
– Men det er anbefalt at de følger dette opp hvert år resten av livet.
7,4 prosent av gravide i Norge fikk påvist svangerskapsdiabetes i 2024.
Neste stopp – overgangsalderen
Annonse
Forskerne skal i gang med mer forskning på de anonyme dataene og biologiske prøvene som er tilgjengelige hos den israelske helsetjenesten, ifølge Nature.
Neste prosjekt er å gjøre noe lignende som det de nå har gjort på graviditet – men denne gangen skal de ta for seg overgangsalderen.
Referanse:
Alon Bar et al., Pregnancy and postpartum dynamics revealed by millions of lab tests. Sci. Adv. 11, eadr7922(2025). DOI:10.1126/sciadv.adr7922",Error generating text.,no
32_28_04_2025,Slik utnytter Russland sjakken,Ole Bekken,https://imaginary.abcmedia.no/resize?width=980&aspectratio=16:9&nocrop=false&interlace=true&url=https%3A%2F%2Fsmooth-storage.aptoma.no%2Fusers%2Fdrp-abcnyheter%2Fimages%2F125852528.jpg%3Ft%5Bresize%5D%5Bwidth%5D%3D800%26t%5Bresize%5D%5Bheight%5D%3D800%26accessToken%3D2d939f44a90f0333d9bcbc62be48aebe9462daf721b4ab7b890b4e26e596bb7c,2025-04-27 06:01:34,https://www.abcnyheter.no/nyheter/sport/2025/04/27/196085112/slik-utnytter-russland-sjakken,"Politics, Sports","I mange år har sjakk og krig blitt sammenlignet. Mye grunnet strategien.
Og krigen i Ukraina er ikke noe unntak.
Siden invasjonen i 2022 har flere russiske sjakkspillere støttet og fremmet Putins politikk.
Men da verden innførte store sanksjoner mot Russland, og utestengte dem fra nesten all idrett, har de russiske sjakkspillerne klart å beholde sine plasser på den internasjonale sjakkarenaen.
Magnus Carlsen er en av de store stjernene som har
frarådet det internasjonale sjakkforbundet å slippe det russiske sjakkforbundet inn i varmen igjen
.
Ifølge
Politico
er det én mann som viser sammenhengen mellom det russiske styre og sjakksporten. Nemlig Arkadij Dvorkovitsj, som er president i det internasjonale sjakkforbundet FIDE.
Sjakkekspert og professor i slaviske språk ved UiO, Atle Grønn, sier Kreml drar stor nytte av Dvorkovitsj sin rolle, og hans diplomatiske evner.
– Han lykkes i å selge det russiske narrativet til store deler av sjakkverdenen. Dvorkovitsj er samtidig bundet av sin lange historie fra toppen i russisk politikk, samt at hans kone fremdeles er aktiv som en styrtrik aktør i statlige selskaper, sier Grønn til ABC Nyheter.
Hverken Dvorkovitsj eller konen er sanksjonert av EU eller USA, skriver Politico.
Se video:
Besøker Putin: Livredd
Sjakkeksperten tror Russland og president Vladimir Putin bruker sjakkspillere som en slags propaganda.
– Absolutt. Her er Sergej Karjakin det klareste eksempelet, men også andre toppspillere, som for eksempel Jan Nepomnjasjtsjij, sier Grønn.
Karjakin har
blitt senator fra Krim
, og sitter i overhuset i det russiske parlamentet.
Den russiske sjakkstjernen ble i 2022 utestengt av FIDE i seks måneder for brudd på forbundets etiske retningslinjer, med bakgrunn i Karjakins støtte til Russlands krigføring i Ukraina.
Man har jo brukt begrepet sportsvasking rundt andre sporter før, kan det brukes her?
– Ja, svarer Grønn.
Sjakk har lenge vært populært i Russland, og i tidligere Sovjetunionen. Og den kalde krigen hadde også flere symbolske kjennetegn i sjakken.
Sjakk-VM i 1972 var ett av dem. Da den amerikanske spilleren Bobby Fischer møtte sovjetiske Boris Spasskij på Island. Fischer vant og kampen har fått kallenavnet «Århundrets kamp».
Garry Kasparov var en annen god og kjent sjakkspiller på 1980-tallet fra Sovjetunionen, og fikk privilegier som var sjeldne for vanlige borgere, som for eksempel å reise utenlands under den kalde krigen.
I dag lever Kasparov i eksil og er
stor kritiker av Putin og Russlands krigføring
.
Men selv om Russland bruker sjakk som en vei til å fremme sin politikk. Er nok ikke sjakk Putins favoritt.
– Sjakk er ikke viktig for Putin personlig, han er mer interessert i kampsporter og ishockey, men viktig for Kreml og Russland, forteller Grønn til ABC Nyheter.",Error generating text.,no
58_28_04_2025,Skytterprinsesse June Emilie Åsenden er født som gutt,Astri Chatura Øverdal,https://gfx.nrk.no/e5EjEUfLYZUeWmohQZ7huww_0Bb-4Dy3lWn-r2CIQ1cA.jpg,2025-04-27 08:52:53,https://www.nrk.no/sport/xl/skytterprinsesse-june-emilie-asenden-er-fodt-som-gutt-1.17366729,"Health, Lifestyle","– Jeg var vel rundt syv år da jeg merket at noe var annerledes med meg. Jeg likte ikke det samme som de andre guttene på min alder, innleder June Emilie Åsenden (47).
NRK møter henne hjemme i Harpefoss i Sør-Fron.
Huset ligger et lite stykke fra hovedveien, oppover i åsen. Det er grusvei den siste strekningen.
Sola på himmelen sørger for at de siste restene av snøen snart smelter helt bort.
– Vinteren er verst her i Innlandet. Så at våren kom tidlig i år, gjør ingenting, sier June.
47-åringen, som opprinnelig er fra et lite tettsted i Agder, flyttet hit for kjærligheten for 15 år siden.
FAMILIE: I tillegg til de syv kattene, har June også de to hundene Enya og Milli. Foto: Heather Ørbeck Eliassen / NRK
Det labber og tasser rundt i huset. En av husets syv katter krever sin oppmerksomhet av både June og NRK-teamet. Den stryker langs hennes i et forsøk på å få oppmerksomhet.
Men Junes tanker er allerede på vei tilbake til barndommen.
– Barn enser at noe er annerledes
June vokste opp med mamma, pappa og sine to halvbrødre i Øyestad kommune i Aust-Agder.
På den tiden het hun Dag Erik.
Det var få jevnaldrende på det lille tettstedet, og vanskelig å få venner. På barneskolen var de rundt 80 elever, fordelt på de seks klassetrinnene.
– Det var ikke bare bare å vokse opp på et så lite sted. Jeg ble mye mobbet. Og når én blir mobbet i en klasse, så tør ikke de andre å si ifra i frykt for at det er de som blir nestemann.
Privat
Mobbingen av Dag Erik var hovedsakelig verbal, men det hendte at den lille gutten måtte løpe hjem fra skolen så han ikke fikk juling.
– Heldigvis har jeg alltid vært rask. Så de klarte aldri å ta meg igjen.
June er usikker på hvorfor det akkurat var henne barna pekte seg ut.
– Jeg hadde ikke noen utpreget personlighet, og kledde meg «slik jeg skulle», sier hun og legger til:
– Men så har jo barn en tendens til å legge merke til ting som voksne ikke gjør. Så kanskje de enset at det var noe som var annerledes med meg.
Lånte morens kjole
Og de andre barna hadde på en måte rett. For det var noe som var «annerledes» med Dag Erik.
– Da jeg var syv år husker jeg at jeg fant en gammel kjole fra mamma som lå på vaskerommet, og tok den på meg. Så spradet jeg rundt i leiligheten og syntes det var så gøy å ha den på, forteller June.
– Etter det begynte jeg å eksperimentere med litt jenteklær og sånne ting. Men det skjedde alltid i det skjulte.
I 1989 flyttet familien til Nedenes. Dag Erik hadde fylt elleve år, og havnet i en klasse hvor det var 50 elever.
Ting ble bedre.
– Da fikk jeg ganske fort venner, forteller June.
– Men selv om vennedelen falt på plass, følte jeg på en måte at jeg manglet en stor del av meg selv. Det var som om kroppen og sinnet mitt ikke hang sammen.
MYE VONDT: – Jeg skulle nok ønske at jeg hadde sluppet å gå gjennom alt som jeg gjorde. Men man får jo et annet perspektiv på livet enn mange andre kanskje, og det er jo positivt. Foto: Privat
Se og Hør
Rett før konfirmasjonen fant 15-åringen ut hva som var «galt».
Dag Erik hadde som vanlig tjuvlånt ukebladet Se og Hør av moren, og satt og bladde på rommet sitt, da noe brått fanget oppmerksomheten.
En artikkel om en mann som hadde blitt dame, lyste mot ungdomsskoleelven.
Hva var dette? Kan man egentlig være en dame, selv om man blir bli født som mann?
Og hvordan?
Spørsmålene raste rundt i hodet til 15-åringen, som leste reportasjen igjen og igjen.
– Jeg hadde gått over halve livet mitt med en følelse av at noe var galt. Og så fant jeg endelig svaret. I Se og Hør. Det var som at brikkene endelig falt på plass.
NRK forklarer
Hva vil det si å være «født i feil kropp»?
Hva vil det si å være «født i feil kropp»?
Kjønnsinkongruens
Kjønnsinkongruens hos unge og voksne er en tilstand hvor du opplever uoverensstemmelse mellom kjønnsidentitet og fødselskjønn.
Kjønnsinkongruens kan oppstå i småbarnsalder, under eller etter puberteten og i voksen alder.
Hva vil det si å være «født i feil kropp»?
Diagnose
Kjønnsinkongruens som diagnose ble lansert i 2018, da den nyeste versjonen av Verdens Helseorganisasjons (WHO) diagnosemanual ICD-11 (International Classification of Disease) ble publisert.
Diagnosen stilles som regel i spesialisthelsetjenesten, og blir satt etter en grundig utredning, og er basert på en helhetsvurdering.
Hva vil det si å være «født i feil kropp»?
Hjelp og behandling
Kjønnsbekreftende behandling er som regel en form form medisinsk behandling.
Behandlingen kan bestå av for eksempel medisinske hjelpemiddel, hormoner eller kirurgi.
For noen kan veiledning og endring av språk og kjønnsuttrykk være tilstrekkelig, mens for andre vil midlertidige eller permanent endring av egen kropp være ønskelig.
Hva vil det si å være «født i feil kropp»?
Hvor mange opplever dette?
Hvor mange personer som lever med kjønnsinkongruens i Norge er ikke mulig å gi et nøyaktig eller tydelig svar på.
Det er få studier som har prøvd å kartlegge andelen personer med kjønnsinkongruens i samfunnet, og videre er det store problemer relatert til forskningen på feltet, både fordi begrepet trans eller kjønnsinkongruens ofte brukes svært forskjellig, og fordi studier i all hovedsak har basert seg på personer som er i kontakt med helsevesenet.
Forrige kort
Neste kort
Men hva skulle han gjøre med det? Hvordan skulle han fortelle til noen at han egentlig var en jente, som var født i en guttekropp?
15-åringen fant ikke svaret.
Istedenfor bygget det seg opp en frykt. Han ble redd for at familien ikke skulle tro på han. Deretter ble han redd for at de kom til å kaste han ut, dersom de fikk vite sannheten.
– Jeg var livredd. Jeg kommer jo fra en familie som var ganske nær og kunne snakke om alt, så tanken på å miste dem var helt forferdelig.
Dag Erik bestemte seg for å holde det hemmelig. Ikke si det til noen. Det var for risikabelt.
Han håpet heller at familien skulle finne det ut på egen hånd.
Derfor fortsatte Dag Erik å eksperimenterte med jenteklær. Og han ble mer og mer dristig. Hadde på klærne lengre og lengre.
– Egentlig ville jeg jo at noen i familien bare skulle komme hjem en dag, og ta meg på fersken i å ha på meg jenteklær. Da ville jeg ikke trengt å ta det opp, men heller svart på hvorfor jeg var kledd ut som en dame, liksom.
Privat
– En evig firer
I Nedenes var det langt flere fritidstilbud enn hva det var i Øyestad. Dag Erik ble med på både håndball og fotball for å få tankene på noe annet. Men ingen av delene ble noen suksess.
– Jeg har aldri vært noe kløpper på lagidrett. I håndballen var jeg håpløs fordi jeg hadde veldig dårlig dybdesyn, og da var det jo ikke så enkelt å skulle ta imot en ball. Fotballen ble jeg nesten anbefalt å slutte med.
Dag Erik likte heller ikke å trene med andre gutter.
– Jeg ønsket ofte at jeg kunne være med på jentelaget istedenfor.
Etter en stund kom Dag Eriks far på at han kunne prøve skyting. Dag Eriks bestefar hadde nemlig vært en strålende skytter, så kanskje Dag Erik hadde arvet noe av talentet?
Tenåringen ble hektet etter første trening.
– På den tiden var jeg jo ikke så veldig god, da. Jeg vant vel ett feltstevne én gang da jeg var 15 år, men stort sett ble jeg nummer fire. Jeg var alltid rett utafor pallen. Den evige fireren.
Men for Dag Erik gjorde ikke det noe.
Det var nemlig et annet element som gjorde at motivasjonen alltid var til stede.
Han fikk trene med andre jenter. For skyting er en kjønnsnøytral idrett.
FORELSKET: – Vi har et ordtak i skyttermiljøet som er noe sånt som «et skudd, så er du hekta», og det stemmer veldig bra, sier June. Foto: Heather Ørbeck Eliassen / NRK
Vendepunktet
Det var ingen som fant ut av hemmeligheten til Dag Erik. Og han fortalte den aldri til noen.
Istedenfor bar han den med seg gjennom resten av ungdomsskolen, så videregående, og deretter inn i studietiden.
Da Dag Erik var ferdig utdannet sykepleier våren 2007, var det fortsatt ingen som visste at han egentlig var en dame.
Mangelen på jobber i Agder, førte han omsider til sykehuset i Hønefoss.
Der var det heller ingen som mistenkte noe. Dag Erik oppførte seg helt normalt.
– Jeg ble jo veldig god til å late som at alt var bra, og undertrykke følelsene mine.
Hverdagen bestod av å jobbe, og sitte hjemme alene. Lysten til å være sosial var ikke der.
– På det tidspunktet hadde jeg vel en form for mild depresjon, har jeg blitt fortalt av en psykolog i ettertid.
Det dannet seg et mønster, hvor smerten kom i bølger. Noen ganger var de små, mens andre ganger var de så store og vonde at det nesten ikke var til å holde ut.
DYSTRE TALL: – Man vet jo at selvmordsraten blant transpersoner er høy. Vi må sørge for at ingen flere blir en del av den statistikken, sier June. Foto: Heather Ørbeck Eliassen / NRK
Da Dag Erik hadde fylt 28 år, orket han ikke mer.
Kroppen var for tung. Krigen med eget hode hadde vart for lenge. Årene han hadde båret på hemmeligheten var blitt for mange.
– Jeg kom til et slags veiskille. Et kryss. Den ene veien var å be om hjelp. Mens den andre rett og slett var å forlate livet.
– De behandlet meg helt likt
For Dag Erik hadde det alltid vært enklere å skrive ned ting på papiret, istedenfor å si det med ord. Derfor valgte han å skrive en e-post til familien hjemme i Agder, hvor han fortalte ting akkurat som de var. Han skrev at han egentlig var en dame, og at han nå ønsket å gjøre noe med det.
Da han besøkte familien noen dager etter at e-post ble sendt, var det som om ingenting hadde skjedd.
– De behandlet meg helt likt. Og da var det som om mange kilo ble tatt av skuldrene mine.
Og lettelsen ble enda større, da han reiste til fastlegen, som bare var glad for at Dag Erik valgte å gjøre noe med situasjonen.
– Han fortalte meg at han hadde hatt mange pasienter gjennom sin tid som lege, som hadde båret på lignende hemmeligheter hele livet, uten å gjøre noe med det.
Fikk støtte fra skytterlaget
På et tidspunkt, da han flyttet hjemmefra, sluttet June å skyte. Tiden som hadde blitt brukt på skytebanen ble byttet ut med studier, og deretter jobb.
Men savnet etter sporten var alltid der.
– Jeg klarte nesten ikke å se på Landsskytterstevnet til slutt, fordi jeg savnet det sånn.
Tanken på å starte opp igjen meldte seg mange ganger. Men økonomien var et problem. Å skyte på toppnivå var dyrt.
Så, etter å ha gjennomgått behandlingen, møtt kona Anne Lise, og flyttet til Harpefoss, klarte hun ikke å holde seg lengre, og tok kontakt med skytterlaget i Vinstra. Da hadde det gått nesten 20 år siden hun la skytingen på hylla.
– Jeg spurte om de hadde mulighet til å hjelpe meg med å starte opp igjen. Og det gjorde de.
BEST UTE: – Så langt har jeg ikke helt klart å knekke koden på innendørsskytinga. Selv om du har det samme våpenet og sånne ting, så er det litt lettere ute. Foto: Heather Ørbeck Eliassen / NRK
June er takknemlig for hvordan skytterlaget har hjulpet henne, og at hun kan være kvinne i toppidretten. Samtidig er hun bekymret for likesinnede i USA.
– Jeg trodde vi var ferdige med minoritetsforfølgelsen på 30- og 40-tallet, sier hun, og henviser til Trumps tydelige tokjønnspolitikk.
– Jeg frykter jo at det skal spre seg. Jeg håper dette holder seg i USA, og at det bare blir der midlertidig. Mye av det som skjer i USA nå er fryktelig likt Tyskland på 30-tallet. Jeg er bekymret for hvordan fremtiden vil se ut for transpersoner.
Donald Trump var raskt ute med å stenge transkvinner ute av kvinneidretten. June forstår ikke helt hvordan en så liten gruppe med mennesker utgjør et så stort problem.
– Jeg kan skjønne at folk er imot det når det gjelder idretter som er basert på ren fysisk kraft som friidrett og svømming. Men sånn som det er i USA, hvor de har 510 000 friidrettsutøvere, og 10 stk er transkjønnet. Hvor stort problem blir det egentlig da?, spør hun seg.
Privat Ole-Kristian Bryhn, olympisk mester og vinner av fjorårets landsskytterstevne – Det er veldig bra at hun valgte å ta tak i det. Jeg kan se for meg at det ikke er lett. At hun faktisk har det motet i seg og nå er åpen om det, er veldig imponerende. – Vi er en stor familie, og det er stor åpenhet i skyttermiljøet. Dette kommer bare til å bli godt tatt i mot.
Tom-Vegard Feltstykket / Norsk Skyttertidende Irene K. Bøe, tredje beste kvinne på fjorårets landsskytterstevne – Jeg kjenner June som en målrettet, bevisst og hardtarbeidende skytter. Historien hennes forandrer uansett ikke mitt syn på henne som skytter. June er fortsatt June og jeg gleder meg til å kunne konkurrere i toppen sammen med henne og mange andre med tiden.
Ukjent Line Rødland, fjerde beste kvinne på fjorårets landsskytterstevne – Jeg syns det er helt enormt og veldig tøft av henne å stå frem. Det er til stor inspirasjon for både unge og voksne. – Jeg har alltid hatt intrykk av og erfart at skyttersporter er en inkluderende arena. En plass for alle og enhver. Det er en sport hvor vi heier på hverandre og løfter hverandre frem, uansett.
Tom-Vegard Feltstykket / DFS Mette Elisabeth Finnestad, historiens første skytterdronning i 2006
– Jeg syns det er veldig positivt at June står frem med historien sin. Hun må ha hatt det veldig tøft, og det står stor respekt av at nå åpner seg.
– I skytesporten er alle en familie, og alle blir tatt vare på og respektert for den de er. Her er det rom for alle.
Skytterprinsessen
«June Emilie Åsenden fra Vinstra skytterlag har aldri ligget i Kongelaget. I dag skal hun ligge på skive to, og har 248 poeng, det samme som Ole Kristian Bryhn»
Over 20 tusen mennesker var samlet for å få med seg årets begivenhet i skytemiljøet, finalen under Landsskytterstevnet i Steinkjer.
June Emilie Åsenden var et ukjent navn helt frem til stevnet. Nå var hun på alles lepper. Skulle underdogen fra Vinstra slå veteranen Ole Kristian Bryhn?
Tom-Vegard Feltstykket, Norsk Skyttertidende
– Jeg var veldig nervøs i forkant, for jeg hadde jo aldri vært i noen finale før. Jeg følte jeg hadde 14 forskjellige hjerterytmer i løpet av dagen fram til kongelaget.
June endte opp med en total poengsum på 347 poeng. 1 poeng bak Ole Kristian Bryhn. Hun havnet på en femteplass totalt, men ble beste kvinne.
– Det var jo litt surt. Men jeg var jo samtidig letta over at jeg iallfall fikk prinsessetittelen.
Skjøt for seieren
Du trenger javascript for å se video.
I august er det tid for et nytt landsskytterstevne på Kongsberg.
Så da gjenstår det å se om prinsessa klarer å bli dronning.
– Jeg har fått trent vesentlig mer og bedre enn i fjor. Så formen er bedre enn noen gang, avslutter hun og smiler.",Error generating text.,no
48_28_04_2025,Slik vil forskarane gjere farleg OL-sport tryggare,Foto,https://image.forskning.no/2496362.jpg?imageId=2496362&x=0&y=7.57&cropw=100&croph=84.87&panox=0&panoy=7.57&panow=100&panoh=84.87&width=1200&height=683,2025-04-27 22:01:00,https://www.forskning.no/norges-idrettshogskole-partner-samfunn/slik-vil-forskarane-gjere-farleg-ol-sport-tryggare/2496331,"Science, Health","Forskarane jobbar med GPS-måling av løypene i verdscupavslutninga i svenske Idre i mars. Denne forskinga er NIH med Matthias Gilgien i spissen verdsleiande på. (Foto: NIH)
Denne artikkelen er produsert og finansiert av Norges idrettshøgskole - les mer .
– Det er fint å sjå at vitenskapelege nyvinningar blir tatt i mot med opne armar og sett i system i av eit internasjonal forbund.
Alpinforskar Matthias Gilgien ved Norges idrettshøgskole (NIH) fortel oss om prosjektet i telefonen på veg til sesongens siste verdscup i skicross i svenske Idre.
Brukar avansert GPS-teknologi
I OL-greina startar fire løparar på likt på toppen. Alt handlar om å ta seg gjennom løypa med utfordrande hopp og svingar, før dei tre andre.
Sporten er attraktiv og spennande for publikum, men NIH har tidlegare kartlagt at heile ein av tre utøvarar får ein skade som held dei borte frå konkurranse kvar sesong.
Derfor har Det internasjonale ski og snowboardforbundet (FIS) henta inn NIH-forskarar. Dei skal forske på korleis dei kan gjere verdscupløypene i skicross både tryggare og betre ved hjelp av moderne teknologi.
Forskarar har kartlagt kor ulykker eller nesten-ulykker skjer for å forstå kva slags moment i løypa, som hopp eller svingar, som fører til farlege situasjonar.
Kvinner og menn brukar same løype i skicross, men ifølgje forskinga skadar dei seg på forskjellige måtar og plassar i løypa. (Foto: NIH)
Kvinner og menn skadar seg på forskjellige stader
Eitt av funna er at faremomenta i løypa er forskjellige for kvinner og menn, som i skicross konkurrerer i same løype.
Gilgien fortel at mannlege utøvarar oftare skadar seg i svingar der dei har kontakt med andre, medan kvinner kræsjar meir fordelt over heile løypa.
– Det er eit dilemma. For vi må ha same løype for kvinner og menn. Løypene for damer kan ikkje vere for krevjande, da vil dei skade seg. For herrer må den vere såpass vanskeleg at dei ikkje begynner å knive med olbogane mot kvarandre. Det er ein vanskeleg balansegang, seier Gilgien.
Derfor prøvar han og forskargruppa å finne ut av korleis løypene kan bli tilpassa for å senke skaderisikoen for begge kjønn.
Må også tenkje på kva som er attraktivt for publikum
Samtidig analyserer forskarane kva som fører til forbikøyringar mellom utøvarar og kjem med forslag for korleis dei kan bli tilpassa for å auke talet på vekslingar i feltet.
Det gjer sporten meir attraktiv å sjå på.
– Målet er å finne ut av korleis ein kan lage løypene slik at det blir meir forbikøyringar og mindre skaderisiko.
Forskarane målar løypa og omgjevnadane i ein digital terrengmodell ved hjelp av GPS-teknologi og dataanalyse. Dei målar også utøverenes skikøyring med GPS.
– Ved hjelp av desse data og videoanalyse av renn kan vi forske på korleis utforminga av løypa og farten til utøvarane påverkar korleis dei interagerer med kvarandre og korleis det fører til farlege situasjonar, seier Gilgien.
Annonse
Forslag til endringar blir utarbeida saman med renndirektørane i FIS. Desse blir sett i system med arrangørane som bygger løypene for framtidige verdscuprenn.
Verdscupen er innom dei same arenaene kvart år. Dermed kan arrangøren gjere endringar etter kva tilbakemeldingar forskarane gir.
Forskarane har vore rundt på fem forskjellige verdscuparenaer rundt om i Europa på oppdrag frå FIS. (Foto: NIH)
Vil lage tryggare hopp
Dei aller fleste skadane skjer i dei innlagte hoppa, anten fordi utøvarane kjem borti kvarandre eller at hoppa ikkje er utforma godt nok.
Forskarane brukar avansert simulering for å kartlegge korleis hoppa kan bli bygd slik at dei er trygge for både menn og kvinner. Dei ser også på forskjellige snøforhold som gjer at farten inn til hoppa endrar seg.
Med data og datasimulering kan forskarane beregne kor utøvarane kan falle og i kva slags retning og fart dei køyrer ut av løypa.
– Med den type simuleringar kan vi kartlegge kor arrangørane må sette opp sikkerheitsnett eller anna beskytting langs løypa for å beskytte utøvarne når ulykka fyrst er ute.
Forskargruppa har vore på plass og samla og analysert data på ti verdscuparenaer dei to siste sesongane.
Tidlegare har det blitt forska på liknande idrettar som big air og slopestyle, i eit mangeårig samarbeid med FIS og IOC.
I tida framover vil forskargruppa utvikle verktøy for å planleggje og vidareutvikle nye løyper, særleg med tanke på skaderisiko.
– Vi er spesielt glade for at vi både kan utvikle forskinga på området samtidig som det har ein konkret innverknad i verkelegheita, seier Gilgien.
Han viser også til eit anna eksempel på ein vitskapelege artikkel der forskarane har analysert skaderisikoen i slopestyle-greina i friski.
Annonse
Referanse:
Mai-Sissel Linløkken mfl.: Equivalent Fall Height and Aerial Maneuver Difficulty Both Influence Landing Stability on World Cup Slopestyle Rollover Jumps For Skiers and Snowboarders. Scandinavian Journal of Medicine & Science in Sports, 2025. Sammendrag. Doi.org/10.1111/sms.70053
NIHs alpinforskar Matthias Gilgien fortel oss om prosjektet i telefonen på veg til sesongens siste verdscup i skicross i svenske Idre.",Error generating text.,no
12_28_04_2025,Energieffektivitet i gamle bygningar: Lekker mindre varme enn myndigheitene trur,Håvard Nyhus,https://gfx.nrk.no/CVr3c0BoLfgiYyKRNns68ABDXRaitWHuBvCNdoFhtQJw.png,2025-04-27 18:35:58,https://www.nrk.no/vestland/energieffektivitet-i-gamle-bygningar_-lekker-mindre-varme-enn-myndigheitene-trur-1.17389927,Science,"Saka oppsummert:
– Ny studie ved NMBU seier at gamle hus ikkje er ein «energiversting» likevel. Det rokkar ved ein av føresetnadene til strategien om å oppgradere den norske bygningsmassen.
– Rapporten viser at bustader med lågast energimerking (G) lekker berre halvparten av det myndigheitene legg til grunn.
– Studien utfordrar strategien som ligg til grunn for Energimerkeordninga, som skal stimulere nordmenn til å investere i meir energieffektive løysingar.
– Forskarane åtvarar om at feilaktig kunnskapsgrunnlag kan undergrave det grøne skiftet.
– Bustader, kontorbygg og yrkesbygg står for nær halvparten av det årlege straumforbruket i Noreg.
Oppsummeringa er laga av ei KI-teneste frå OpenAI. Innhaldet er kvalitetssikra av NRKs journalistar før publisering.
Ein ny studie ved NMBU viser at hus med låg energimerking berre «lekker» halvparten av det myndigheitene legg til grunn.
Studien bør ifølge forfattarane invitere til ei nasjonal sjølvransaking.
Kvifor?
Fordi gevinsten ved å ruste opp gamle hus blir mindre om dei er betre enn det staten legg til grunn.
På same måte som dei nest beste elevane har lågare forbetringspotensial enn dei som kjem heim med sekken full av d-ar.
– Vi kan ikkje kutte i forbruk som ikkje finn stad i røynda, skriv NMBU-medarbeidarane.
– I staden for å styre oss mot ein grønare veg, risikerer vi å bli systematisk villeidd.
Den påståtte villeiaren er Energimerkeordninga, som skal stimulere norske huseigarar til å velje smartare energiløysingar.
Illustrasjon: NRK
Bygg står for nær halvparten av straumforbruket i Noreg, og har fått ein av hovudrollene når energi skal frigjerast til betre formål i det grøne skiftet.
Forfattarane tar ikkje stilling til om sparemålet er innanfor rekkevidd, men rettar følgande appell til norske huseigarar:
Dei bør gjere eigne og konkrete kost/nytte-analysar før dei blir med på ein klimadugnad som kan koste meir enn han smaker.
Sjå svar frå Energidepartementet lengre ned.
Om studien
Meir enn 5000 bustader har blitt analysert i studien. Den viser at det er stor forskjell mellom målt og berekna energiforbruk i bustadene; altså at det i mange tilfelle ikkje er samsvar mellom skåren på bustaden på energimerket, og reelt forbruk.
Måledataa viser at bustadene som blir rekna for å vere minst energieffektive (energimerke G) «lekker» mindre enn halvparten (42 prosent) av det myndigheitene legg til grunn i berekningane sine («store avvik»).
Studien viser vidare at forskjellen mellom faktisk forbruk og berekna forbruk aukar i takt med alder på bygget.
Tidlegare funn frå tilsvarande undersøkingar av bustadhus i Danmark og Tyskland peikar mot same systematiske tendens. Energiforbruket i dei bustadene som blir karaktersette til å vere minst energieffektive, blir estimerte til å bruke langt meir energi enn det ein finn frå måledata.
Hovudforfattar av studien er Solvor Mathiesen Gjerde, som er sivilingeniør i Byggeteknikk og Arkitektur ved Noregs Miljø og Biovitenskapelige Universitet (NMBU).
Illustrasjonen viser gjennomsnittleg målt forbruk (raud) registrert av forbrukar sjølv, og berekna forbruk (blå) som ligg til grunn for energimerket (A-G). At folk bruker meir energi i d-hus enn i f-hus skuldast at folk i dei siste gjerne er meir «gjerrige» og har rom som dei ganske enkelt lèt vere å varme opp på vinterstid. Foto: NRK
–
Mindre forskjell enn vi har trudd
NMBU-studien samsvarer med foreløpige funn i eit prosjekt i regi av Fortidsminneforeningen, som ser på klimagassutslepp knytt til små og mellomstore tiltak i hus bygd før 1956.
I begge tilfelle seier analysane at klimagevinsten ved å rive og oppgradere eldre bygningar i beste fall er tvilsam.
Og i verste fall negativ.
Les også Regjeringa varslar seks tiltak for at Noreg skal spare straum
Professor i bygningsfysikk ved NMBU, Thomas Thiis, seier at «klimapolitikk som blir forma på sviktande kunnskapsgrunnlag kan undergrave heile det grøne skiftet»:
– Viss folk ser at tiltak som blir fremja som «klimavennlege» ikkje held vatn i praksis, risikerer vi at både oppslutning og engasjement for det grøne skiftet blir svekt.
–
Det villeier politikarane
NRK har snakka med fleire som etterlyser betre styringsverktøy i overgangen til det nye lågutsleppssamfunnet.
– Det er potensial for energieffektivisering av bygg i Noreg, men det må byggje på reelle fakta og ikkje det som kan sjå ut som ei vilkårleg merkeordning, seier Gunnar Larsen i fagforbundet Econa.
– Det er ikkje bra for bustadmarknaden, og enda verre: Det villeier politikarane som skal innføre tiltak for auka energieffektivisering.
Sjå fleire reaksjonar under.
NRK Mie Fuglseth, dagleg leiar i Grønn byggallianse Funna i studien er interessante, og peikar på at energimerke ikkje gir ein god peikepinn på faktisk energibruk i norske bustader. Vi ser at faktisk målt energiforbruk i nyare energieffektive yrkesbygg ofte er høgare enn berekna, som følge av feil i installasjon og drift.
Birgitte Wold Ingebretsen Carsten Henrik Pihl, leiar for politikk, samfunn og berekraft i Huseierne Vi ønsker at bustadeigarene som vil ta del i den grøne dugnaden, skal kunne gjere det på ein enkel og rimeleg måte. For å få til det, er vi avhengig av at kvar enkelt bustadeigar får gode råd. Det krev eit betre datagrunnlag enn det vi har i dag.
NRK Gunnar Larsen, direktør samfunn og politikk i Econa Denne undersøkinga viser tydeleg at det kan vere grunn til å sette spørsmålsteikn ved etablerte sanningar, eller i dette tilfellet energimerking av bygg. Det er urovekkande at det ser ut til at vi har ei energimerkeordning av bygg som ikkje tar utgangspunkt i faktisk energibruk.
Ukjent Tor Brekke, Enova Når vi snakkar om klimagassutslepp og energieffektivisering, er det viktig å sjå på heile livssyklusen til bygningar. Oppgraderingar og rivning må vurderast nøye for å sikre at dei faktisk gir klimagevinstar. Det er velkjent at bygningar som ikkje er så energieffektive, ofte bruker mindre energi enn berekna, mens dei som er veldig energieffektive, ofte brukar meir enn berekna.
NRK Solvor Mathiesen Gjerde, sivilingeniør i Byggeteknikk og Arkitektur ved NMBU Det vil krevje omfattande tiltak dersom alle eksisterande bustader skal løftast opp til ein moderne energieffektiv standard. Dette har skapt stor bekymring blant bustadeigarar med tanke på kostnadene til nødvendige oppgraderingstiltak. Bekymringa er lett å forstå, men meir urovekkande er det, at Energimerkeordninga ikkje ser ut til å fange opp faktisk energibruk.
NRK Karen Elkjær, seniorrådgivar hos Riksantikvaren Vi kan faktisk risikere auka utslepp totalt sett på grunn av materiale og ressursar som må til for å gjennomføre dei omfattande oppgraderingstiltaka. Slike omfattande tiltak, som etterisolering og utskifting av vindauge, har også store konsekvensar for verneverdige hus. Derfor anbefaler vi framleis enkle tiltak som tetting rundt vindauge og dører, etterisolering i etasjeskilje og mot loft.
Eivind Molde / NRK Lillian Bredal Eriksen, seniorrådgivar for klima i Forum for utvikling og miljø Det hastar med å redusere klimagassutsleppa i alle sektorar, og spesielt i ein sektor som byggenæringa som står for rundt 15 prosent av klimagassutsleppa i Noreg. Det bør vere oppgåva til myndigheitene å sikre at berekningane samsvarer med dei mest klimavennlege og energieffektive tiltaka, og at det blir ført insentiv og tiltak i tråd med dette.
Tormod Strand Frank Ivar Andersen, Bygghåndverk Noreg Vi meiner som fleire andre at det tar svært lang tid før oppgraderingstiltak og rivning gjer opp for gevinsten ved å skifte ut eksisterande bygg med eit nytt lågenergibygg. Med utgangspunkt i ressursbruk, og ikkje minst kostnadene ved dette er det vår oppfordring å ha fokus på energieffektivisering av eksisterande bygg når ein likevel planlegg oppgradering.
NRK Hege-Lill Hagen Asp, samfunnskontakt i Rådgivende Ingeniørers Forening (RIF) På grunn av høge energikostnader skjer det at ein i gamle bustader stenger av delar av bustaden og lèt det stå kaldt, noko som vil redusere energibruken stort. Dei verkelege bustadene har derfor ein annan bruk enn det som er føresett i berekningane. Dette kan også handle om komfort og inneklima, at brukarane ikkje tar seg råd til same komfort fordi det er dyrt å varme opp.
NRK Vegard Heide, Asplan Viak Energimerkeordninga er upresis, og det er eit generelt fenomen når det gjeld energi i bygg, og spesielt bustad. Løysinga er å justere energimerke-ordninga slik at det blir noko betre samanfall mellom berekna og reell energibruk. Det vil alltid vere eit visst avvik, men vi bør unngå store systematiske avvik.
NBBL Bård Folke Fredriksen, direktør i Norske Boligbyggelags Landsforbund (NBBL) Energimerket kan villeie, men det er likevel viktig for norske bustadeigarar, burettslag og sameigar at ein får eit reelt energimerke og faktabasert informasjon om energibruk i bustader og heile bygningar. Det er viktig for at bustadkjøparar ikkje skal kjøpe «katta i sekken» og for å sjå potensialet for energieffektivisering.
NRK Mari Sand Austigard, Mycoteam
Det er viktig å ta med i reknestykket at ein del ENØK-tiltak kan gi større risiko for fukt- og soppskadar. Vi får stadig inn oppdrag der det har oppstått store ròteskadar som følge av etterisolering, skadar som kunne vore unngått dersom ein gjorde gode undersøkingar og berekningar på førehand og avgrensa seg til å ta den «lågthengande frukta».
–
Risikerer å over-effektivisere bustader som ikkje treng det
Den nye NMBU-studien er ikkje den første til å påvise store avvik mellom teori og praksis i norske hus. Den såkalla prebound- og rebound-effekten blei første gong omtalt i 2013.
Kort sagt handlar det om at huseigarar har ein tendens til å skru opp termostaten etter at dei har investert i energisparande tiltak.
Dermed blir gevinsten «ete opp» av meir komfortable vanar.
Dette svarer Olje- og energidepartementet
Elisabeth Sæther, statssekretær i Olje- og energidepartementet
– Energimerkeordninga skal seie noko om energitilstanden til bygget samanlikna med andre tilsvarande bygg, slik at forbrukarar lettare kan samanlikne bygg når dei skal kjøpe eller leige. Sidan det faktiske energiforbruket avheng av brukarane, blir standardiserte forbrukstal nytta for å skape eit relevant samanlikningsgrunnlag.
– Vi har nyleg endra energimerkeordninga blant anna for å gjere den meir relevant for eksisterande bygg. Med endringane vi gjorde vil fleire bygg kunne oppnå energikarakter A, og bygningsmassen vil fordelast jamnare mellom dei ulike energikarakterane. Dette vil gjere det lettare å bevege seg mellom karakterar, og forhåpentleg motivere til gjennomføring av energitiltak. I ny energimerkeordning legg vi også betre til rette for løysingar som avlastar kraftsystemet, som fjernvarme.
Ein annan grunn er at eldre bygg gjerne har kledningar og papplag som Energimerkeordningen ganske enkelt ikkje registrerer eller «plukkar opp» i modellen sin.
Til sist legg ordninga eit normert «Oslo-klima» til grunn, sjølv om det er mildare i store delar av landet.
– Rapporten peikar på at datagrunnlaget vi treng for å gjennomføre energieffektivisering må bli betre, seier Carsten Henrik Pihl i Huseierne.
Han legg til:
– Om ikkje risikerer vi å over-effektivisere bustader som ikkje treng det. Det blir dyrt for kvar enkelt bustadeigar, og det blir unødig dyrt for samfunnet.
Les også Meiner norske forbrukarar blir lurt: – Det er den store vindaugebløffen
Les også Her kunne dei fått varme rett frå fjorden, men då blir renta høgare
Les også Regjeringa innrømmer at dei bomma på «magisk» kurap-tiltak",Error generating text.,no
63_28_04_2025,- Mange vet ikke at det er lov,Sara Flaaen Licius Journalist,https://dinside.dagbladet.no/images/80592972.jpg?imageId=80592972&x=0&y=15.073529411765&cropw=100&croph=27.205882352941&panox=0&panoy=15.073529411765&panow=100&panoh=27.205882352941&width=1200&height=683,2025-04-27 14:46:02,https://dinside.dagbladet.no/reise/mange-vet-ikke-at-det-er-lov/82956512,"Entertainment, Travel","De fleste av oss er kanskje godt vante når vi er ute på reisefot - men det betyr ikke at det ikke kan være en stressende affære. Å reise med fly kan by på den ene utfordringen etter den andre, fra stappfulle og stressende flyplasser, til forsinkede avganger og turbulente flyturer.
Det finnes en rekke tips og triks du bør vite om når du er ute på reisefot. Hva er et must i reiseveska og hva hjelper egentlig mot jetlag? Vi har spurt to kabinansatte om å dele sine egne hemmeligheter og innsidetips.
Falt 10 500 meter: Overlevde
- Jeg synes det er fascinerende hvordan et sted som mange opplever som superstressende er mitt «happy place», sier flyvertinne Sophie Moss om flyplasser.
Annonsørinnhold
Disse to vant7,2 millioner
Flyplass-hacksene du må vite om
Enten du synes flyplasser er magiske og fascinerende eller et rent stress-helvete, er det mye som kan gå galt - og mye som kan gjøre reisen din mer behagelig. Flyvertene Sophie Moss og Mikkel Dammen røper tipsene fra innsiden.
Noe av det første begge to trekker frem, opplever de at er et triks mange ikke vet om.
- Det er vannfontener på de fleste flyplasser. Så ta med en tom vannflaske, og spar penger på det, tipser Dammen.
- Jeg heller også ut vannet mitt før sikkerhetskontrollen, og fyller det opp på andre siden, sier Moss.
Når det er sagt, er det en annen ting hun har skjønt at de fleste av vennene hennes ikke vet eller har tenkt over er lov å ta med seg på reise.
- Mange er ikke klar over at det er lov til å ta med seg matpakke. Om man ønsker det, sparer man jo gjerne litt penger. Jeg pleier ofte å pakke med meg wraps i aluminiumsfolie, så jeg kan kaste innpakningen når jeg har spist ferdig, tipser Moss.
Moss forteller at en annen ting hun alltid pakker med seg i håndbagasjen, er et skift. Er uhellet ute, kan du være takknemlig for å ha noen enkle baseplagg i vesken.
- Det er alltid greit å ha noen basics der i tilfelle man skulle miste bagasjen. Og skal jeg reise fra Norge til et varmere land, har jeg ofte med meg shorts og sandaler i håndbagasjen, og skifter på flyplassen når jeg lander, sier hun.
Annonsørinnhold
Ville priserpå solferier!
- Ganske magisk
Når det kommer til lang ventetid på flyplassen, foreslår Dammen at du kan kjøpe deg inn på en av loungene. Nei, de er ikke bare for folk med medlemskap!
- Hvis du har veldig god tid og lyst på litt luksus, sjekk inn på en av loungene. Der får man ofte mye inkludert i inngangsprisen som frokostbuffet, drikke og snacks. Det er gode stoler og rolig atmosfære ... Så kan man sitte og titte utover flyplassen, og filosofere over verden og menneskene som er ute og reiser, sier Dammen.
- Personlig synes jeg flyplasser er ganske magiske. De er jo en slags portal til resten av verden. Mange av menneskene kommer fra eller skal reise avgårde til andre siden av jorda - det fascinerer meg. Alle fortellingene, alle gjenforeningene, alle sorgene, alle gledene ... alle oppdagelsene, legger han til.
Avdekker hemmeligheten
Apropos ventetid, slår Moss et slag for powerbanken. Selv om det ofte er nok av lademuligheter på en flyplass, er det ikke alltid så praktisk å være koblet fast til en vegg over lengre tid.
- Jeg har med powerbank på alle turer - Apple sin Magsafe er helt gull fordi man slipper ledning. Man bruker jo litt ekstra strøm når man bare sitter og venter, og det samme når man er på et nytt sted. Jeg er hvert fall alltid den som har bucketlisten klar og kartet åpent på mobilen, sier Moss.
- Ville unngått det
Derimot krever en powerbank at du følger ekstra med på flyreglene som gjelder for selskapene du skal reise med.
- Vær obs på at powerbanks kan være brannfarlige, og at disse ikke er tillatt å bruke om bord hos mange selskaper. Og får man lov, ville jeg aller helst unngått det likevel, sier Moss.
Og hennes beste tips for å stresse ned mens du venter, er følgende:
- Planlegg godt, følg instruksjoner og vær komfortabel med at ting kan skje - så går det som regel greit. Og les heller en god bok enn å drikke masse alkohol for å stresse ned, anbefaler Moss.
Til tider kan jetlag føles som en forbannelse - enten den holder deg våken eller gjør deg dødstrøtt. Er det noen som kan takle denne typen døgnforstyrrelse, så er det flypersonalet. De er rett og slett nødt!
- Da er alt kjørt
Ifølge Dammen, er hans beste tips heldigvis enkelt. Men kanskje også en anelse frustrerende.
- Mitt beste tips er: SØVN, slår han fast.
- Prøv å legge deg til naturlig tid i det landet du er i. Jeg har funnet ut av at om man legger seg cirka klokken 22:30 i det landet man er i og klarer å sove, faller man fort inn i naturlig døgnrytme igjen, forklarer han.
Likevel, innrømmer han at han selv har måttet ty til døgning flere ganger for å klare å komme inn i døgnrytmen igjen etter turer fra USA.
- Døgnet blir liksom skjøvet framover når man er der, så når man kommer tilbake til Norge kan man finne på å legge seg klokken 7-8 på morgenen og sove hele dagen - og da er jo alt kjørt, mener han.
- For mange hjelper det også å ta melatonin litt før idéelt sovetidspunkt, så får man en liten og naturlig boost til å komme inn i riktig søvnsyklus, legger han til.
Moss kan imidlertid tipse om å tilpasse deg den nye døgnrytmen allerede idet du stiger om bord i flyet.
Dropp denne uvanen under flyturen
- Bytt tidssone til dit du skal og tilpass deg den med én gang du kommer om bord. Når jeg reiser til USA for eksempel, holder jeg meg våken hele turen så jeg kan legge meg på kveldstid der og sove en hel natt fremfor å skulle våkne igjen rundt klokken 03-04, forteller hun.
Planlegg og planlegg
Jetlag handler først og fremst om å planlegge godt, og forstå hva som gjør deg søvnig, mener Moss.
- Skru av lyset, eller ta på en sovemaske hvis det er lyst om bord i flyet, og hør på beroligende musikk eller les en bok. Planlegg når du spiser også, hvis du har mulighet til det, tipser hun.
Er det derimot en veldig kort tur inn i en annen tidssone du skal, anbefaler hun å forbli på norsk tid. Når det er sagt, påpeker hun at det er umulig å rømme fra jetlagen helt. Du vil kjenne den, men kan gjøre det beste ut av det!
- Når jeg reiser fra vest til øst, som for eksempel hjem fra USA, legger jeg ingen planer på landingsdagen og har mat klart i fryseren hjemme eller unner meg å bestille noe på døra. Jeg ser ofte på serier og halvsover litt på sofaen - men lar meg ikke sovne godt eller ligge i sengen før det er kveld norsk tid igjen! forteller Moss.
- Så setter jeg på alarmen ganske tidlig neste dag, så jeg omvender meg fort, understreker hun.
Dette reiser de aldri uten
Enkelte ting er enkelt og greit et must på reise - og vi har tillit til flyvertene nå de peker på hva som for guds skyld bør med i reiseveska. Dammen og Moss snakker av erfaring.
Noen gode hudpleieprodukter bør ligge høyt oppe på prioriteringslisten din. Huden din vil nemlig bli ganske tørr på reise, eksempelvis takket være økt håndvask på reise og tørr luft i flyet, ifølge Dammen.
- En PH-nøytral fuktighetsspray til ansiktet som gir litt fuktighet til huden er et must. L'Occitane har flere gode - men liker også de enda lettere typene, som Avéne sin vann-spray, trekker Dammen frem.
- Helst en god håndkrem med sheasmør i. Hendene blir tørre av vaskingen på reise og tørr luft på flyet. Leppepomade er også et must, og jeg er veldig glad i den nøytrale på stick fra Elizabeth Arden tipser han.
Et område det kanskje er lett å glemme av, er øynene. Om du har øyedråper i innerlomma på veska, vil du ikke angre.
Aldri skjedd før
- Øynene blir lett tørre og irriterte i flyluft, og kanskje litt røde og slitne etter lange turer, så noen fuktighetsgivende øyedråper er et must! Man kan få god hjelp på apoteket til dette, tipser Dammen.
Både Moss og Dammen trekker frem gode ørepropper - og gjerne muligheten til noise cancelling.
- Det gir en smooth flytur når jeg er passasjer, men jeg sitter også med AirPods i som flyvert når jeg har pause, forteller Dammen.
De påpeker også begge to at en god bok er en fin flyaktivitet.
- Ha gjerne med en notatbok og penn også, hvis du plutselig får lyst til å skrive litt eller notere ned noen idéer. Her synes jeg også at Google Keep-appen fungerer godt! legger Dammen til.
Når det gjelder antrekk, kan de si seg enige i at comfort is key - men at de fortsatt vil føle seg litt fine.
- En varm genser er et must, gjerne i kasjmir. Jeg foretrekker behagelige, men pene klær. Løse bukser og en myk topp - jeg kler meg alltid i lag når jeg reiser, tipser Moss.
Sjokkforslag: 2000 kroner dyrere
- Solbriller er også alltid i baggen min, legger hun til.
Dammen sverger til en god hettegenser som enkelt kan dras over antrekket.
- Jeg reiser ofte i et pent antrekk for å føle meg litt fin, men så fort jeg kommer på flyet og skal sitte stille over lang tid, har jeg med en stor og varm hettegenser for komfort under turen, sier Dammen.
Siste punkt på Dammens liste, er å ha noe snacks for hånden. Det kan tross alt gå lengre tid enn planlagt mellom skikkelige måltider når man er ute og reiser.
- En god snack er viktig, gjerne en bolle eller noe med hvete - det føler i alle fall jeg at alltid er så tilfredsstillende og kos på reise, innrømmer Dammen.
Denne saken sto først i KK. Bladet er, som Dagbladet, eid av Aller Media.",Error generating text.,no
61_28_04_2025,Mener pengene til direktørfest ikke var offentlige,Henrik Heldahl,https://g.acdn.no/obscura/API/dynamic/r1/ece5/tr_2000_2000_s_f/1745583420000/nett/2025/4/25/14/NTB_nOhNI3Ap58k.jpg?chk=9CA4DB,2025-04-28 03:12:23,https://www.nettavisen.no/okonomi/styreleder-mener-pengene-til-utskjelt-direktorfest-ikke-var-offentlige/s/5-95-2401737,"Business, Politics","STAVANGER/OSLO (Nettavisen/RA Stavanger): Det offentlig eide konserthuset i Stavanger brukte over 200.000 kroner på en lukket avskjedsfest til sin direktør. Gjester fikk ta med følge og ble påspandert underholdning, alkohol, mat og annen drikke.
Samtidig gjør Stavanger kommune – som eier 89 prosent av konserthuset – store kostnadskutt. Rogaland fylkeskommune eier 11 prosent.
Les også: Kommunen kutter gave til ansatte: Her feires direktør til over 200.000 kroner
Ordføreren har erklært økonomisk krise, og en avskjedsgave til ansatte som slutter etter minimum 25 år, står på kuttlisten.
Flere profilerte Stavanger-politikere mener at festen er sløsing av offentlige midler.
Konserthuset argumenterer for at deres pengebruk ikke kan sammenlignes med for eksempel skoler og sykehjem, da de er organisert som et interkommunalt selskap.
Nå kommer styreleder i Stavanger konserthus, Ingrid Sølvberg, på banen.
Hun sår tvil om pengene i det hele tatt er å regne som offentlige.
Styreleder: – Det som er offentlig, er driftstilskuddet
– Det er jo egeninntjente midler gjennom kommersiell drift. Sånn sett er det ikke skattepenger. Dette synes jeg er vanskelig å sitte og definere. I mitt hode er det ikke offentlige midler som Stavanger konserthus IKS tjener gjennom sponsorinntekter, leieinntekter og billettinntekter, det er kommersiell drift, svarer Sølvberg.
Les også: Direktørfesten i Stavanger: – Ekstremt provoserende
– Men pengene går til en 100 prosent offentlig eid lommebok?
– Du må være presis.
– Stavanger konserthus er eid 89 prosent av Stavanger kommune og 11 prosent av fylkeskommunen?
– Ja, de eier selskapet, og så går overskuddet av driften til egenkapitalen, som igjen brukes til driften, svarer styrelederen.
STYRELEDER: Ingrid Sølvberg har tidligere hatt framtredende verv i Equinor, Oljedirektoratet og Vår Energi, og sitter i styret i Lyse.
Foto: Carina Johansen (NTB)
– Ville den kommersielle inntjeningen du viser til, vært mulig uten bidrag fra skattebetalere?
– 11,5 millioner kroner fra kommunen, mener du? spør Sølvberg.
– For eksempel. Det er ett av mange offentlige bidrag til konserthuset?
– Det offentlige bidraget er viktig for driften av konserthuset. Stavanger ville heller ikke hatt noe konserthus uten offentlig medvirkning. Finansieringen av bygget var et spleiselag mellom staten, Rogaland fylkeskommune, Stavanger kommune og private sponsorer. Kommunen har finansiert sin del gjennom et langsiktig lån som kommunen selv betjener.
Les også: Skrekktallene eksperten ikke tror du forstår
– Det som er offentlig, er driftstilskuddet, slik jeg ville ha definert det, men jeg er usikker på om jeg forstår deg rett, sier Sølvberg, som fortsetter:
– Stavanger konserthus er et selvstendig drevet interkommunalt selskap som du helt riktig påpeker er eid 89 prosent av Stavanger kommune og 11 prosent av fylkeskommunen. Men driften er selvstendig.
– Du legger til grunn at driftstilskuddet er offentlige midler, resten er ikke det. Når Statkraft tjener penger på strømsalg eller Økokrim konfiskerer midler fra kriminelle, er inntjeningen da offentlige midler – eller kan Statkraft og Økokrim bruke pengene fritt?
– Det har jeg ingen mening om.
– Skjønner du at jeg spør?
– Dette må jeg nesten få skriftlig så jeg er sikker på at jeg forstår hva du spør om. Jeg tror det er viktig at vi legger de samme definisjonene til grunn her for dine spørsmål og mine svar, sier Sølvberg, som har fått gjennomgå sitatene skriftlig.
Sølvberg har sittet i konsernledelsen i Vår Energi (2022-2023), vært etatsleder for Oljedirektoratet (2020-2022), medlem av hovedledelsen i Oljedirektoratet (2013–2019) og har hatt en rekke lederroller i Statoil gjennom 17 år.
Hun har flere styreverv utover Stavanger Konserthus IKS, blant annet i Norsk Petroleumsforening og Lyse.
– Det er en jævlig dyr gave
Rødt-politiker Mímir Kristjánsson og Frp-politiker Kristoffer Sivertsen mener pengene er offentlige.
– Dette er en jævlig dyr gave. De fleste av oss ville ikke godtatt at en offentlig ansatt direktør får en gave til 200.000 kroner. Denne festen er å regne som det, sa Kristjánsson søndag.
– Skattebetalernes penger går til fest og basar. Samtidig kuttes det over en lav sko i resten av Stavanger kommune, sa Sivertsen lørdag.
UT MOT DIREKTØRFEST: – Uavhengig av hvor konserthuset har tjent pengene, er konserthuset en 100 prosent offentlig eid institusjon, sier Mimir Kristjánsson (R).
Foto: Heiko Junge (NTB)
Mener kun en brøkdel av pengene tilhører offentligheten
Markeds- og kommunikasjonssjef i konserthuset, Grete Straume, har argumentert for at festen var bare 13,4 prosent offentlig finansiert, fordi det utgjør størrelsen på det årlige tilskuddet fra kommunen.
SVARER: Grete Straume er markeds- og kommunikasjonssjef i Stavanger konserthus IKS. Her titter hun ned på scenen i Fartein Valen, konserthusets storstue. Her har Stavanger Symfoniorkester øvinger og konserter.
Foto: Geir Søndeland (RA Stavanger)
Men konserthuset har betydelige inntekter fra det offentlige utenom.
Konfrontert med dette, svarer Straume følgende:
– De holdes ikke utenfor; du spurte hva konserthuset mottar av direkte driftsstøtte, og det korrekte svaret er 13,4 prosent av omsetningen. At vi gjennom utleie til Stavanger Symfoniorkester, til kommunene og andre er ikke direkte tilskudd, men selvsagt en viktig del av inntjeningen, akkurat som det er fra øvrig utleie. Dette er åpen og tilgjengelig informasjon som vi har vist til flere ganger.
Ikke enig i at kun 13,4 prosent av pengene er offentlige
Blant dem som deltok på festen, var kommunens direktør for økonomi og organisasjon, Kjartan Møller.
Møller er ikke enig i at kun 13,4 prosent av utgiftene kan kobles til kommunen.
Den økonomiske forbindelsen mellom kommunen og konserthuset utgjør mer enn det årlige driftstilskuddet, ifølge direktøren.
Møller viser til at kommunen har tatt store deler av byggekostnadene for konserthuset, inkludert et lån de fortsatt betaler på 13 år etter at huset sto klart.
MED PÅ FESTEN: Kjartan Møller, direktør for økonomi og organisasjon i Stavanger kommune, var med, og forteller at kommunen ikke har for vane å vurdere enkeltdisposisjoner i selskapene de eier.
Foto: Stavanger kommune
Nettavisen og RA Stavanger viser til konserthusets argument om 13,4 prosent.
– Jeg synes det blir en kunstig problemstilling. Vi finansierer også Stavanger Symfoniorkester, som er leietaker hos konserthuset. Finansieringen av virksomheten må sees mer helhetlig, og konserthuset er finansiert dels gjennom offentlig finansiering og dels gjennom kommersielle inntekter. Det å gjøre en direkte kobling mellom driftstilskudd og en enkeltdisposisjon i selskapet blir kunstig.
Han forteller at kommunen som eier ikke går inn og vurderer enkeltdisposisjoner, men kan komme med innspill via representantskapet om ønskelig.
Fest blir sak i representantskapet
Mannen som leder den største eieren til konserthuset, Stavanger-ordfører Tormod Wilson Losnedal (H), deltok selv på feiringen.
Han sitter i representantskapet, som blant annet godkjenner økonomiske rammer og årsbudsjett for konserthuset.
– Pengebruken på festen er det fullt og helt konserthuset som står for. Det er konserthuset som må vurdere om de har rom for dette innenfor sine budsjetter, sier han til Nettavisen og RA Stavanger.
TAR OPP SAKEN: Tormod Wilson Losnedal ble valgt som ordfører i Stavanger under et bystyremøte i Stavanger konserthus i oktober. Han vil ta opp direktørfesten i representantskapet i konserthuset.
Foto: Carina Johansen (NTB)
– Hva tenker du om å bruke en sånn sum i det offentlige på en avskjedsfest til en konserthusdirektør?
– Det må konserthuset vurdere om det er tradisjon og kutyme for å gjøre, sier Losnedal.
– Har pengebruken vært tema i representantskapet du leder i konserthuset?
– Nei, men jeg vil nå ta en runde på avskjedsfesten og pengebruken i representantskapet. Det vil være interessant å ta en runde for å høre om dette er tradisjon og kutyme eller om vi ikke er helt i sync her, sier han.
– Hva er signaleffekten fra avskjedsfesten i en tid der kommunen kutter kostnader og «snur alle steiner»?
– Det er et godt spørsmål. Vi har ikke tradisjon for å gjøre det samme for ledere som går av i kommunen. Ved en helt spesiell anledning som dette, har konserthuset i en skjønnsmessig vurdering nok kommet til at dette var innenfor. Ekstraordinær innsats kan forsvare en ekstraordinær belønning.",Error generating text.,no
43_28_04_2025,"Pump, press og piller. Treningsbransjen må ta ansvar for gutta",Christina Gjestvang,https://premium.vgc.no/v2/images/abff3d06-f10f-41a7-b852-a09061eeff77?fit=crop&format=auto&h=1408&w=2048&s=c8a4555cbab43a397c8ab05238cc881de7ac09af,2025-04-27 20:00:00,https://www.aftenposten.no/meninger/debatt/i/qPBknE/pump-press-og-piller-treningsbransjen-maa-ta-ansvar-for-gutta,Health,"Gutta på treningsenter er mer sårbare enn man kan tro. Treningsbransjen må ta ansvar.
Bak løfteplattformene og speilene skjer det noe man ikke lenger har råd til å ignorere, særlig når det gjelder de unge guttene.
Treningssentere er ikke bare arenaer for fysisk aktivitet. De er blitt viktige sosiale og kulturelle møteplasser for ungdom, særlig for gutter. Derfor er det på høy tid at treningsbransjen tar ansvaret sitt på alvor.
Før påske kunne man lese i Aftenposten om hvordan treningssentere forsøker å møte en utvikling der unge er blitt mer positive til doping.
Hvordan kan det ha seg at en av Norges største treningskjeder, med tusenvis av unge medlemmer, kun har hatt fem samtaler om mulig dopingbruk på 18 måneder?
Dette illustrerer ikke nødvendigvis lav forekomst, men snarere hvor godt denne utviklingen skjules. Treningssenteret har nemlig i økende grad blitt en arena der ungdommers kroppsbilde formes og psykiske helse settes på prøve.
Bak løfteplattformene og speilene skjer det noe man ikke lenger har råd til å ignorere, særlig når det gjelder de unge guttene.
Når treningssenteret erstatter idretten
Tall viser at halvparten av norske gutter i alderen 13–18 år trener på treningssenter, langt flere enn jentene (29 prosent).
Trenden er tydelig. Stadig flere unge velger bort organisert idrett og søker seg til treningssentre etter skoletid. Her finner de kanskje mestring og fellesskap, men også helkroppsspeil og kroppspress. I tillegg oppdager de uoppnåelige idealer. De er ofte forsterket av sosiale medier.
Treningen handler ikke nødvendigvis om helse, men om utseende. For eksempel er kompisgjengen fra Arendal enige i at motivasjonen er å bygge muskler.
Jeg overhører stadig samtaler i guttegjengene som «pumper jern» etter skoletid. Språket er farget av Tiktok-«leger» og fitfluenseres budskap: Det handler om å bli stor – raskt. Om «shredding», «dry scooping», «bulking season» og en implisitt forståelse av at «noe mer» kanskje må til for å få resultatene.
Likevel finnes det knapt forebyggende tiltak i disse miljøene. Det kan være fristende å le det bort, men det burde heller få varsellampene til å blinke.
Helsefokus blir kroppsjag
Selv om treningssentere gjerne fremstilles som helsefremmende arenaer, blir de for mange unge steder preget av sammenligning og et snevert ideal om hvordan kroppen skal se ut.
Christina Gjestvang
Førsteamanuensis, PhD, Program- og emneansvarlig NIH PT Årsstudium
Institutt for idrettsmedisinske fag.
Hun har 17 års erfaring som personlig trener og gruppeinstruktør.
Forskning viser at 82 prosent av gutter mellom 12 og 18 år ønsker større muskelmasse, 55 prosent ønsker å endre kroppen sin. En av tre rapporterer kroppsmisnøye.
For noen utvikler dette seg til muskeldysmorfi, en psykisk lidelse kjennetegnet av et forvrengt selvbilde og tvangspreget muskeljakt. Et negativt kroppsbilde og et usunt forhold til trening og utseende kan videre øke risikoen for psykiske plager, spiseforstyrret adferd og i alvorlige tilfeller bruk av anabole steroider.
I en norsk studie svarte én av fire gutter at de anser steroidbruk som akseptabelt. Samtidig synker gjennomsnittsalderen for førstegangsbruk. Dette er ikke lenger et marginalt fenomen, det er i ferd med å bli normalisert.
Treningssenteret, som en arena guttene oppsøker jevnlig, har derfor et enormt potensial som helsefremmende arena. Men da må bransjen være med.
Treningsbransjen må på banen
Selv om skolebaserte tiltak har vist effekt på å fremme et positivt kroppsbilde og redusere dopingbruk, mangler vi tilsvarende tiltak og strategier i treningssenterkonteksten.
Det finnes også altfor lite fokus på gutter i tidligere forskning. Dette er problematisk, all den tid det er nettopp her mange unge gutter befinner seg flere dager i uken.
Treningsbransjen har et klart ansvar.
Treningssentere må ta et steg videre og erkjenne sitt potensial som mer enn bare arenaer for fysisk trening. De bør være trygge og støttende miljøer hvor ungdommer utvikler et sunt og bærekraftig forhold til kropp og helse, ikke bare større biceps.
Ungdomsårene er en sårbar og formende fase, hvor psykisk helse, selvfølelse og kroppsbilde utvikles i takt med kroppen. Samtidig vet vi at gutter er overrepresentert i selvmordsstatistikken og i mindre grad søker hjelp for psykiske utfordringer.
Å satse på forebygging i denne perioden er derfor ikke bare viktig, det er helt nødvendig.
Det finnes flere grep treningsbransjen kan ta for å skape tryggere og mer helsefremmende miljøer.
For det første bør ansatte få opplæring i kroppsbildeproblematikk, dopingforebygging og psykisk helse. Målet er ikke å gjøre dem til terapeuter, men å gi dem verktøyene de trenger for å kunne se, forstå og trygt snakke med unge medlemmer som kan være i risikosonen.
Videre bør treningssentrene synliggjøre at de er inkluderende og trygge arenaer. Ved å bruke plakater, digitale skjermer og sosiale medier kan de formidle at alle kropper er velkomne, ikke bare de som passer inn i idealbildet.
Fjern speil
Informasjon om risikoen ved doping og henvisning til hjelpetjenester bør også være lett tilgjengelig og normalisert.
I tillegg kan enkle tiltak som speilfrie soner i frivektsavdelingen, temauker med fokus på psykisk helse eller egne ungdomstimer med trygge trenere gjøre en stor forskjell.
Til slutt er det avgjørende å lytte til ungdommene selv. Ved å etablere ungdomsråd eller brukermedvirkningsgrupper kan man utvikle tiltak som faktisk treffer. Ungdom vet selv hva som kunne gjort miljøet tryggere og mer støttende.
I denne sammenheng vil jeg løfte frem MOVA Trening. Det tar et ansvar for sine unge medlemmer og oppskalerer sitt antidopingsarbeid. Det er gledelig om flere vil følge etter.
Vis styrke
Vi trenger mer kunnskap. Mer forskning. Men først og fremst konkrete tiltak.
For det er i styrkerommene, mellom benkpress og bicepscurls, at mange unge gutter formes, både fysisk og mentalt. La oss sørge for at det skjer på en trygg og helsefremmende måte.",Error generating text.,no
18_28_04_2025,Kraftig ut mot Frp: – USA-frelst,Jørgen Indrøy Strømsnes,https://akamai.vgc.no/v2/images/3faa1b51-ddb3-46f7-983d-514a44cf87d2?fit=crop&format=auto&h=1267&w=1900&s=cb1bef9df1c55d595d1a0b223be0b1b46340dad7,2025-04-27 14:44:53,https://e24.no/naeringsliv/i/OoAQ9V/kraftig-ut-mot-frp-usa-frelst,Politics,"Tuva Moflag (Ap) mener Frp vil «amerikanisere» arbeidsmarkedet. «Her er Ap desperate», svarer Hans Andreas Limi i Frp.
– Sylvi Listhaug snakker varmt om det uorganiserte arbeidslivet. Det er ikke et drømmesamfunn, det er et mareritt. Hun er USA-frelst, og vil svekke det som gjør Norge til Norge, sier Moflag, som er leder i finanskomiteen på Stortinget.
Det nærmer seg valgkamptider i norsk politikk, og temperaturen er stigende blant de politiske partiene.
Moflag kommer med kraftig kritikk til Fremskrittspartiets forslag til endring i fagforeningsordningen i deres partiprogram. Det ler Hans Andreas Limi godt av og kaller kritikken for «billig».
– Det er lett å forstå hvorfor Ap ønsker å presse enda flere til å organisere seg og betale fagforeningskontingent, når de vet at mye av de fagorganisertes penger vil bli spyttet rett i Aps valgkampapparat via samrøret mellom LO og Ap, sier Limi, som er fraksjonsleder for Frp i finanskomiteen,
– Her er Ap desperate
Det Moflag konkret kritiserer er at Frp har åpnet for et mer uorganisert arbeidsliv.
I Frps forslag til partiprogram for 2025 til 2029, som skal vedtas på landsmøte neste helg, står det at «det skal være opp til den enkelte hvorvidt man ønsker å organisere seg eller ikke.»
– Frp fremhever det uorganiserte arbeidslivet i partiprogrammet sitt. De sier ikke at de vil styrke fagbevegelsen. De vil åpne for mer midlertidighet, kutte i fagforeningsfradraget og gjøre det dyrere å være organisert. Det er et angrep på alt som gjør at norske arbeidstagere i dag får sin rettferdige del av verdiskapingen, mener Moflag.
Hun mener at å forhandle lønn i fellesskap gir folk bedre lønninger, og gjør at «folk får sin del av kaka».
– I USA derimot, går utviklingen motsatt vei. Fagforeningsgraden har stupt siden 60-tallet, og vanlige folk får ikke lenger være med på kakefesten, selv om produktiviteten øker. Det er en dramatisk utvikling, mener Moflag.
Dette kaller Limi for et billig angrep fra Ap.
Han mener norske velgere vil komme bedre ut av å stemme på FrPs forslag til skatteletter.
– Her er Ap desperate etter å konstruere et skremmebilde av Frp, men dette er ikke sant. Frp står støtt på den norske modellen og trepartssamarbeidet, men vi ønsker at vanlige arbeidere skal få beholde enda mer av sine egne penger, uavhengig av om de er fagorganiserte eller ikke. Organisasjonsfrihet betyr også at man skal ha rett til å være uorganisert uten å få represalier, sier han.
– Fagorganiserte ville faktisk fått mer igjen for å stemme Frp enn å være fagorganisert, fordi våre skatteletter ville gitt de mer enn fagforeningsfradraget utgjør i dag, svarer Limi.
Moflag i Ap er uenig.
– Vi ser at i bransjer med høy midlertidighet, er det også lav organisasjonsgrad. Det henger sammen. Når Frp vil åpne for mer midlertidighet og svekke retten til faste hele stillinger, så svekker de også den norske modellen. De ruller arbeidslivet flere tiår tilbake i tid – til et system vi vet ikke fungerer for folk flest, sier hun.
– En vei inn i arbeidslivet
Moflag sier at Ap vil øke fagforeningsfradraget, spesielt for unge under 30.
– Vi vet at hvis du først organiserer deg tidlig, så er sjansen stor for at du tar med deg det gjennom hele arbeidslivet. Unge jobber ofte i yrker med lav organisasjonsgrad og høy utskiftning – og der trengs det et løft. Det handler om å gi flere trygghet og innflytelse, sier hun.
– I stedet for å bruke tid på lettvinte angrep mot Frp burde Moflag og Arbeiderpartiet konsentrere seg om tiltak for å redusere utenforskapet, det vil si de som hverken er i arbeid eller under utdanning. Nå er 1 av 5 mellom 20 og 66 år i denne gruppen og den øker på Arbeiderpartiets vakt. Spesielt gjelder dette unge mennesker som ikke kommer inn i arbeid, sier Limi.
– Midlertidige arbeidskontrakter er for mange en vei inn i arbeidslivet og en måte bedrifter kan ansette folk selv om økonomien er trang, noe som kan hjelpe folk til å vise seg frem og hjelpe bedrifter til å øke fortjenesten slik at sjansene for faste stillinger øker, legger Limi til.",Error generating text.,no
9_28_04_2025,Dette har skjedd under Trump 2.0,Roy Kvatningen,https://www.cdn.tv2.no/images?imageId=17679705&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-04-27 19:32:11,https://www.tv2.no/nyheter/utenriks/dette-har-skjedd-under-trump-20/17681685,Politics,"– Den virkelige opposisjonen er media, og måten man håndterer dem er å «flood the zone with shit», uttalte Donald Trumps rådgiver Steve Bannon i 2018.
Donald Trump 2.0 kjører samme strategi – bare hardere:
USAs president har signert mer enn 130 presidentordrer.
Han har startet en global handelskrig.
Han har sagt opp mer enn 100.000 offentlig ansatte.
Han har sagt at det er viktig for USA å overta Grønland.
Han har startet massedeportasjoner av uregistrerte innvandrere.
– Et klart brudd
Disse punktene er helt i tråd med Trumps valgløfter og bør ikke overraske noen. Trump lovte også å avslutte krigen i Ukraina på dag én. Det har han ikke klart.
– Det store bildet er at den politikken Trump har ført når det gjelder krigen, og mye annet, uttrykker et klart brudd med USAs utenrikspolitiske linje helt siden andre verdenskrig, sier Marianne Riddervold til TV 2.
Riddervold er forsker ved Norsk utenrikspolitisk institutt (Nupi) og professor i statsvitenskap og internasjonal politikk.
Hun poengterer at Trump har fått til noe som kan være en start på forhandlinger, selv om Russland så langt ikke har vært villig til å fire på kravene sine.
Riddervold ber oss tenke tilbake til 2022, da Joe Biden sammen med Europa kom med kraftig fordømmelse og reaksjoner mot Russlands angrep på Ukraina.
– Nå har vi en president som ikke lenger skiller mellom de to partene og som derfor ikke lenger deler Europas syn på denne krigen.
– Trump vil være det han kaller en nøytral megler, i motsetning til Europa, som støtter Ukraina mot den aggressive part. Og i praksis har han jo presset Ukraina hardt, men ikke Russland, understreker Riddervold.
Trump har nylig uttalt at Ukraina må gi fra seg Krym for å få til en fredsavtale.
– Det må kalles et paradigmeskifte, fordi det bryter så klart med det helt grunnleggende prinsippet i FN-charteret om at et land ikke kan ta deler av et annet med makt.
– Har ødelagt systemet
En fremtredende faktor i Trumps første periode som president, var oppgangen på børsen. S&P 500-indeksen steg fem prosent de første 100 dagene hans i 2017.
Denne gang reagerer børsen negativt.
S&P 500 falt med 7,8 prosent fra innsettelsen og frem til fredag 25. april.
Handelskrigen er den store endringen. USA har under Trump innført straffetoll mot hele verden, inkludert 145 prosent mot Kina, 25 prosent mot Canada og Mexico og 20 mot EU.
– Med både innholdet i politikken og uforutsigbarheten i den, har Trump på få måneder ødelagt det amerikanskledede globale økonomiske systemet som har vart siden andre verdenskrig, sier universitetslektor Ingrid Hjertaker ved Universitetet i Innlandet.
– Vi aner ikke hva som skjer nå, hvordan eller hvor lenge det vil ta å etablere et alternativt system for handel og investeringer som er mindre USA- og dollarbasert, og vi aner ikke hvor økonomisk smertefullt det kommende skiftet nå blir, legger Hjertaker til.
Grus i maskineriet
Før Trump startet sin globale handelskrig, gikk han til angrep på offentlige etater hjemme i USA.
En av Trumps første presidentordrer, sørget for opprettelsen av Department of Government Efficiency (DOGE).
Fakta om DOGE
Department of Government Efficiency (DOGE) ble opprettet gjennom en presidentordre 20. januar 2025, på Donald Trumps første dag som president etter seieren mot Kamala Harris i valget i 2024.
DOGE er ikke et departement. Kun Kongressen kan opprette departementer. I stedet er det et slags rådgivende, men også midlertidig organ.
Elon Musk ble utnevnt til sjef og opererer som en ubetalt spesialansatt.
Det er uvisst hvor mye innsparing Doge har oppnådd. Det er ikke lagt frem bevis for at det er avdekket bedrageri eller misbruk i noen etater.
Doge har imidlertid innhentet store mengder data fra andre byråer og departement. Dette er også en del av Doges mandat.
Doge opphører å eksistere i juli 2026, ifølge presidentordren av 20. januar.
Trump gjorde sin største valgkampdonor Elon Musk til sjef for DOGE – og Musk har virkelig gjort seg bemerket i denne rollen.
Mer enn 100.000 offentlig ansatte er enten sparket eller har tatt sluttpakker, ifølge Time Magazine.
Trump og Musk hevder at de luker ut sløseri, bedrageri og misbruk i offentlig sektor, men det er ikke alle som er imponert.
– Det fremstår i økende grad tydelig at Doge-prosjektet ikke har fungert etter hensikten, sier Sigrid Rege Gårdsvoll til TV 2.
Gårdsvoll er kommentator i Vårt Land og Amerikanskpolitikk.no, samt en av paneldeltakerne i Nyhetskompaniet her på TV 2.
– Etter store ord og mye ståhei de første ukene, og påstander om at man har avslørt milliardsløsing som viser seg å ikke stemme, virker det som de simpelthen ikke har vært spesielt effektive på noe annet enn å strø grus i maskineriet, mener Gårdsvoll.
– Man har fått til noen ting, som å legge brakk USAID, og kvittet seg med en del offentlig ansatte, men de virkelig omfattende reformene og sparetiltakene har latt vente på seg, forklarer USA-eksperten.
Skremmer egne tilhengere
Et av Trumps store valgløfter, var å deportere ulovlige innvandrere. Han har involvert flere etater i dette, som Skatteetaten og Postvesenet, for å identifisere og finne personer som kan utvises.
– Innvandringsspørsmålet tar opp en svært bred og legitim folkelig bekymring i USA, sier professor Jennifer Leigh Bailey ved Institutt for sosiologi og statsvitenskap hos NTNU.
USA har i flere tiår slitt med å håndtere immigrantene som kommer. Bailey mener at Trumps fokus på dette normalt burde ha økt hans popularitet.
– Men administrasjonen har ikke bare rettet seg mot de papirløse eller kriminelle, og de som rammes nektes grunnleggende rettigheter og rettssikkerhet. Dette har begynt å skremme selv enkelte Trump-tilhengere, sier Bailey til TV 2.
Flere er blitt deportert til fremmede land, uten juridisk prosess og til og med mot domstolens beslutninger.
– Det ser ut til at denne oppførselen, og motstandernes suksess med å sette et menneske ansikt på noen få berørte - kan har ha slått gjennom hos amerikanerne på en måte som andre ting har gjort og svekket støtten til Trump.
– Fiendtlige mot Trump
Trump har også besluttet å legge ned Utdanningsdepartementet. Dette kommer heller ikke som et sjokk – det er helt i tråd med «Project 2025» og det ble allerede den første uken tydelig at Trump 2.0 styrer etter politikken der.
Fakta om «Project 2025»
Et politisk initiativ fra The Heritage Foundation, som har som mål å fremme konservativ politikk og redusere offentlig sektor. Dette initiativet endte i en 920-siders manual for hvordan en konservativ president burde agere i Det hvite hus.
Donald Trump uttalte i 2022 at The Heritage Foundation skulle utarbeide planene for hans neste presidentperiode, men tok under valgkampen i 2024 avstand fra Project 2025 etter at manualen ble kritisert for å være skremmende og autoritær.
TV 2s egen gjennomgang i januar viste at 27 av de 27 første presidentordrene var i tråd med Project 2025.
Senere har New York Times skrevet at det var 60 presidentordrer de første 23 dagene som samsvarte, og ifølge Time Magazine samsvarer rundt 90 av de cirka 130 som Trump har signert så langt.
I tillegg har Trump stanset pengestøtte til universiteter som ikke følger hans ideologi.
Dette har blant annet resultert i at Harvard-universitetet har gått til søksmål.
«Ingen regjering bør kunne diktere hva private universiteter kan undervise i, hvem de kan ta opp og ansette, og hvilke forskningsområder de kan satse på», raser rektor Alan Garber.
– De amerikanske mediene og amerikanske universiteter representerer to mektige institusjoner som har vært svært fiendtlige mot Trump, og han har brukt en del av sine første 100 dager på å gå til angrep på dem, sier postdoktor Jessica Yarin Robinson ved Institutt for medier og kommunikasjon hos Universitetet i Oslo.
Robinson påpeker at det er begrenset hva Trump kan gjøre mot mediene, men at han virkelig har lyktes med å destabilisere universitetene.
– Akademikere i USA lurer nå på om de vil ha jobber, hva de vil kunne forske på i fremtiden, og til og med hvilke ord de vil få lov til å bruke for å beskrive det. Det er en skremmende tid for akademikere i USA, sier Robinson til TV 2.
– Brudd med USAs rolle
Amerikansk bistandspolitikk er også radikalt endret under Trump 2.0. Det føderale byrået USAID hadde 10.000 ansatte verden over og brukte 68 milliarder dollar på internasjonal hjelp i 2023.
Den nye presidenten kunngjorde raskt stans i all bistand i 90 dager.
– Det har vært et dramatisk brudd med USAs historiske rolle som den største bistandsgiveren i verden, sier historieprofessor Hanne Hagtvedt Vik fra Universitetet i Oslo.
Nå er det snaut 300 ansatte igjen hos USAID.
– Det å fryse bistanden som de har gjort nå, har vi aldri sett før. Det får umiddelbare konsekvenser for enkeltmennesker, ved at de ikke får matvarer eller medisiner, konstaterer Vik.
Trumps politikk medfører flere langsiktige konsekvenser.
– På kort sikt betyr det at de sier opp folk og avslutter sin innsats, og da mister du kompetanse og systemer. Bistand er veldig mye logistikk og de systemene blir borte. Bistand bidrar også til kunnskapsinnhenting, som de nå også mister.
Historieprofessoren påpeker at dette gjør uopprettelig skade på innsats som er bygd opp over mange år, med HIV/Aids og globalt helsesamarbeid som det klareste eksempelet.
– Aids er en sykdom man har fått god kontroll på. Når USA kutter i støtten til bekjemping av viruset, vil flere utvikle sykdommen. Aids vil bli et mye større problem, sier Vik til TV 2.
Selv om de 90 dagene er forbi, er oppsigelsene hos USAID et klart signal om at den amerikanske bistanden ikke blir oppjustert med det første.
– På en farlig kurs
Det området som her i Norge kanskje har fått minst oppmerksomhet de første hundre dagene, er klimapolitikken. Bortsett fra da Trump-administrasjonen stanset Equinors gigantiske vindkraftprosjekt.
– Trump trakk USA ut av Parisavtalen allerede på sin første dag i Det hvite hus, påpeker professor Guri Bang ved Norges miljø- og biovitenskapelige universitet.
I en presidentordre erklærte Trump «nasjonal energikrise».
Dette la grunnen for at hans administrasjon kan gjenopplive kullindustrien, oppheve restriksjoner på utslipp og fjerne eller svekke miljøreguleringer.
I tillegg forsøker Trump-administrasjonen å gjennomføre drastiske kutt i Environmental Protection Agency (EPA) og stanse insentivordningene for ren energi i Joe Bidens «Inflation Reduction Act».
– Trumps klimapolitikk blir kritisert for å reversere tiår med fremskritt innen internasjonalt klimasamarbeid og for å sette planeten på en farlig kurs mot økt global oppvarming, sier professor Bang til TV 2.
P.S. Trump har også benådet 1500 personer som deltok i stormingen av Kongressen, provosert Canada ved å si at nabolandet burde bli deres 51. delstat, innført en egen krypto-mynt og tatt sikkerhetsklareringen fra politiske motstandere som Joe Biden, Kamala Harris og Hillary Clinton.",Error generating text.,no
25_28_04_2025,Mener Rema 1000 tar Trump-standpunkt i Danmark,Anna Jakobsen,https://g.acdn.no/obscura/API/dynamic/r1/ece5/tr_2000_2000_s_f/1745569319000/nett/2025/4/25/10/24937744-sdan-starter-denne-uges-tilbudsavis-fra-rema-1000.jpg?chk=9AF189,2025-04-27 09:45:55,https://www.nettavisen.no/okonomi/rema-1000-med-donald-trump-standpunkt-i-danmark/s/5-95-2400882,"Politics, Business","Rema 1000 har tatt et tydelig – om enn indirekte – standpunkt mot USAs tidligere president Donald Trump i Danmark.
Det skjer gjennom en ny kampanje med sterkt fokus på danske produkter, det skriver den danske avisen B.T..
Ukens tilbudsavis fra Rema 1000 har overskriften «Meget mere dansk!» og viser 15 sider fylt med slagord som «dansk kjøtt!», «dansk meieri!» og «dansk drikke!».
Kampanjen, som sterkt profilerer danske produkter med flagg, nasjonale farger og slagord, tolkes av mange som mer enn bare vanlig markedsføring.
Nå mener danskene at kampanjen også er en indirekte kritikk av USA-president Donald Trump og amerikanske varer.
Les også: – Trump gjorde sitt ytterste for å være en god vert
Annen vei men lignende budskap
Det skjer i en tid hvor en voksende bevegelse i Europa og Canada aktivt boikotter amerikanske produkter, med protester mot både Trump og Tesla-gründer Elon Musk.
Blant annet har konkurrenten til Rema 1000 i Danmark, Salling Group, som eier Netto, Føtex og Bilka, innført en stjernemerking for europeiske produkter – slik at kundene lettere kan velge bort amerikanske varer.
MERKET: Konkurrenten til Rema 1000 i Danmark, Salling Group, har innført en egen merkeordning for å gjøre det lettere for kundene å finne europeiske alternativer.
Foto: Bo Amstrup / AP
Rema 1000 har valgt en annen vei, men med et lignende budskap, mener detaljehandelsekspert Bruno Christensen
– Initiativet fra Rema 1000 har samme mål som Salling Group – nemlig å fortelle forbrukerne at vi ikke er fornøyde med USA, sier Christensen til B.T.., og legger til:
– Det er ulike måter å uttrykke seg på, men formålet er det samme.
Les også: Da de søte små valpene fra Norge møtte kjøteren i Det hvite hus
– Vikingblodet koker
Boikott-viljen i Danmark er kanskje enda større enn i Norge. Danskene har reagert kraftig på Trumps forsøk på å «ta over» Grønland.
– Trumps politikk har fått det danske vikingblodet til å koke, jeg har aldri sett danskene så opprørte før, sa den dansk-amerikanske snekkeren Jens Olsen til NTB i mars.
66-åringen vurderte å kvitte seg med det amerikanske DeWalt-verktøyet som har kostet ham over 100.000 kroner, og han har alt kuttet ut favoritt-ølet Lagunitas IPA som kommer fra California.
– Jeg har besøkt bryggeriet der flere ganger, men nå kjøper jeg det ikke mer, fortalte han.
Danske Michael Ramgil Stæhr avlyste sin planlagte høsttur til USA og har også helt sluttet å kjøpe amerikanske varer. Trumps trussel om å ta Panama-kanalen og Grønland med militærmakt var dråpen.
– Og den gangsteraktige oppførselen hans overfor den ukrainske presidenten i Det hvite hus, sa 53-åringen.
– Den mannen er livsfarlig og koster alt liv i utviklingsland og Ukraina, sa Stæhr, som jobber med danske krigsveteraner som har kjempet sammen med amerikanske soldater på Balkan, i Irak og Afghanistan. Selv tjenestegjorde han i Bosnia.
Les også: Stilt til veggs i «Debatten»: – Dere leste det på Facebook?
Handler om satsing på danske varer
Ifølge Rema 1000 i Danmark selv handler kampanjen først og fremst om å vise hvor mange danske varer de faktisk selger.
– Fokuset i denne ukens avis handler om vår generelle satsing på gode, danske varer, skriver Nicolaj Buchwald Kattrup, kommunikasjonsrådgiver i Rema 1000.
Likevel – mot slutten av tilbudsavisen er det ikke bare danske varer.
På de siste 13 sidene skifter fargene til blått, og utvalget inkluderer også varer fra resten av Europa og noen få amerikanske produkter, som Lay's Chips.
Les også: Nye katastrofetall for Trump: – De er ferdige med fyren
Eventyrlig vekst i Danmark
Det hele skjer samtidig som Rema 1000 i Danmark opplever enorm vekst. I fjor omsatte de danske butikkene for hele 38,3 milliarder kroner, opp fra 35,2 milliarder året før. Veksten kommer etter at Reitan Retail overtok alle ALDI-butikkene i Danmark – en investering på 2,4 milliarder kroner, som nå betegnes som en suksess.
Danmark er i ferd med å nærme seg Norges nivåer i størrelse, og Rema 1000 Danmark er nå den nest største aktøren i Reitan Retail – kun slått av Rema 1000 Norge.
Totalt hadde Reitan-konsernet et rekordår i 2024, med 149 milliarder kroner i omsetning og et driftsresultat på 5,1 milliarder kroner. Resultatet før skatt endte på hele 4,4 milliarder kroner, opp fra 600 millioner året før.",Error generating text.,no
62_28_04_2025,Tapte kampen mot Pepsi Max,Tore Skaar,https://www.seher.no/images/82996844.jpg?imageId=82996844&x=22.34&y=10.63&cropw=56&croph=38.97&panox=22.34&panoy=10.63&panow=56&panoh=38.97&width=1200&height=683,2025-04-27 16:28:07,https://www.seher.no/kjendis/tapte-kampen-mot-pepsi-max/82996800,Health,"BRUS TIL BESVÆR: Pepsi Max er og blir Bårds store last og glede i livet. I 2018 gjorde han et iherdig forsøk på å redusere forbruket. Pallen på bildet tilsvarer mengden Bård unnlot å drikke på 70 dager! Men det var dengang ... Foto: Tore Skaar / Se og Hør
For noen år siden drakk han fem liter om dagen av sin favorittbrus. Så tok Frp-politikeren rev i seilene, og reduserte forbruket til en daglig halvliter.
Bård Hoksrud (52) startet et nytt og aktivt liv, der også kiloene rant av. Men nå er både Pepsi Max'en og kiloene tilbake igjen.
- Det går ikke så bra. Jeg sprakk på begge deler, sier Bård en smule resignert, og innrømmer med uskyldsblått blikk:
- Jeg er litt for glad i Pepsi Max, og litt for glad i mat. Og det synes jo! utbryter han, og titter forsiktig ned mot midten av seg selv.
ÆRLIG FORSØK: - Nå går det i vann og salat! smilte godslige Bård i 2018, som på den tiden slanket vekk 25 kilo. Nå er de fleste kiloene på plass igjen. Foto: Tore Skaar / Se og Hør
Avslørt
Vi møter ham på lanseringen av Silje Sandmæls nye podkast «Sunn Økonomi», der vi «fersker» ham med en boks Pepsi Max i hånden. Bård innrømmer at forbruket av favorittdrikken nærmer seg gamle høyder.
- Det er ikke fullt så gærn't som det var, men det går nok tre-fire liter om dagen, sier han med et oppgitt smil.
OOOPS!: Silje Sandmæl «fersket» Bård med sin uunnværlige Pepsi Max på podkast-lanseringen, og innser at hun må følge med på forbruket hans, så det ikke går over styr! Foto: Tore Skaar / Se og Hør
Den «lette» utgaven av Bård Hoksrud er også en saga blott. En periode med fysisk aktivitet og streng diett i 2018 gjorde underverker for den joviale stortingspolitikeren, men nå har kiloene ballet på seg igjen.
STJERNEBESØK: Den nye Mission Impossible-filmen ble spilt inn på Svalbard, og en måned før premieren deler Tom Cruise en hyllest til øygruppen. Video: Instagram / @tomcruise // Foto: Instagram / @tomcruise // Reporter: Håvard Bjørnerem
- Det skyldes rett og slett et dårlig kostholdsliv. Jeg er mye på farta, det er mange fristelser langs veien, og jeg er for lite flink til å planlegge eller være strukturert, sier Bård ærlig, og innser:
- Jeg har en jobb å gjøre, og er nødt til å skjerpe meg.
RUND OG GOD: I 2016 veide Bård 150 kilo, men var tilsynelatende lykkelig for dét. To år senere slanket han seg. Nå er han nesten tilbake der han var, men sier hemmelighetsfullt at han har en «plan» for å kvitte seg med sine nyvunne kilo. Så får vi se. Følg med! Foto: Arne V. Hoem / Dagbladet
- Så hva har du tenkt å gjøre?
- Jeg kan jo begynne med å tenke over hva jeg putter inn i munnen, sier han og ler.
– Det er jo så enkelt – og så vanskelig!
GODT HUMØR: Bård og kona Ingunn er velsignet med et godt humør – uavhengig av Bårds midjemål. Her ler de i muntert lag på et bilde fra 2023. Foto: Morten Eik / Se og Hør
Dyr hobby
Da Silje Sandmæl (46) inviterte Bård til sitt TV-program «I lomma på Silje» i 2020, lærte forbrukerøkonomen ham å styre unna unødvendige og dyre innkjøp, og bruke pengene på en smartere måte.
Blant Bårds utskeielser står samlingen av pins i en særklasse. Et år handlet han pins for 300 000 kroner!
- Det er en ganske sær og dyr hobby, som få bryr seg om. Men for meg gir det stor glede, sier han oppriktig.
SKAL VI DANSE: Bård og Sylvi Listhaug i lystig pardans på Fremskrittspartiets landsmøte våren 2018 – til ære for Se og Hørs fotograf. Egentlig kan ingen av dem danse. Bildet er altså arrangert. Foto: Tore Skaar / Se og Hør
Siljes økonomiske råd har imidlertid gjort ham mer bevisst på pengebruken.
- Jeg har solgt unna endel, og nå prøver jeg å gå i null. Kommer det noe inn, så går det noe ut. Men av og til kommer du over noen pins-samlinger som du bare må ha, vet du! blunker han.
UENIGE: Blir stjernen tatt på fersken her? Video: TikTok/@midevenknow, Skavhaug.
Takket være en trygg og godt avlønnet tilværelse på Stortinget, er Bård selv lite utsatt for finansielle bekymringer.
- Jeg har råd til dette, men som helsepolitiker møter jeg daglig mennesker som sliter psykisk på grunn av økonomiske problemer. Det opptar meg. Jeg brenner for at privatøkonomi skal få en større plass i skolen, sier han alvorlig, og blir applaudert av Silje.
Felles kamp
- Vi ser at det er de unge som sliter mest når de får betalingsproblemer, men privatøkonomi er ikke noe de lærer på skolen i dag, sier hun oppgitt.
Hun setter sin lit til Bård, som hun gjerne vil samarbeide med.
KJEFT: «Spillet»-deltakerne avslører hvorfor de fikk kjeft av produksjonen. Video: TV 2/ Sanne Holt/ Jessica M. Szymanska/ Rød Løper
- Han jobber med helse på Stortinget, og jeg vet at han er opptatt av dette. Noe må skje, for økonomi og helse henger sammen. Dette må vi få til! sier Silje engasjert.
Bård slipper ikke helt unna Siljes voktende øye, og når hun oppdager hva han har i hånden, utbryter hun lattermildt:
- Jeg skal være på nakken hans om han drikker Pepsi Max!",Error generating text.,no
53_28_04_2025,Alexander-Arnold starter – Spurs er uten flere av sine faste,Arild Skjæveland,"https://m.liverpool.no/media/1xglv4wz/trent-spurs.jpg?w=1200&rect=center,middle,4744,2669",2025-04-27 14:15:46,https://www.liverpool.no/nyheter/2025/4/slot-overrasker-og-bruker-alexander-arnold-fra-start,Sports,"Det nærmer seg avspark på Anfield, der de helrøde trenger ett poeng for å bli seriemestere mot Tottenham Hotspur.
Det er ekstremt med folk i L4 i dag. Pubene skal ha vært fulle allerede kl. 12.00, fire og en halv time før avspark, og alle som ikke er blå ønsker å være tilstede dersom dette er dagen Liverpool vinner ligaen.
Før kampen har en del handlet om hvem som skal spille høyreback, og Arne Slot velger faktisk Trent Alexander-Arnold. Det skjer etter et døgn der det har vært nye spekulasjoner rundt scouserens fremtid. Det har for lengst virket klart at han skal spille for Real Madrid neste sesong, men de siste 24 timene har det vært snakk om at han likevel kan komme til å bli. Hva som skjer på den fronten får vi tidsnok svar på – men med fra start er han i alle fall! Conor Bradley er ikke i troppen, så det kan trolig ha noe med det å gjøre, at nordiren har et problem.
Slot velger Luis Diaz som midtspiss, med Cody Gakpo på kanten, så Diogo Jota plasseres på benken sammen med Darwin Nunez og Federico Chiesa.
Dette er kanskje det beste laget Liverpool kan stille basert på denne sesongen, så la oss håpe det får det resultatet vi ønsker oss!
Vi visste at Tottenham kom uten Hueng-min Son, men de kommer også uten Rodrigo Bentancur. Spillere som Micky van de Ven og Cristian Romero er på benken sammen med Dejan Kulusevski. Det ser ut som Spurs kanskje har et øye på Bodø/Glimt-kampen på torsdag.
Lagoppstillingene
Liverpool: Alisson, Alexander-Arnold, Konate, van Dijk, Robertson, Szoboszlai, Gravenberch, Mac Allister, Salah, Diaz, Gakpo
Innbyttere: Kelleher, Endo, Nunez, Chiesa, Jones, Elliott, Jota, Tsimikas, Quansah
Spurs: Vicario, Spence, Danso, Davies, Udogie, Bergvall, Gray, Maddison, Tel, Solanke, Johnson
Innbyttere: Kinsky, Porro, Romero, van de Ven, Bissouma, Sarr, Kulusevski, Odobert, Richarlison
Avspark er kl. 17.30, og kampen vises på V Sport PL og Viaplay.",Error generating text.,no
6_28_04_2025,AI-revolusjonen: –⁠ Utfordrer vårt syn på hva det betyr å være menneske,Carl August Benneche Klevjer,https://akamai.vgc.no/v2/images/c0ec0a22-7106-4435-b0b9-1d019f3b7785?format=auto&w=1080&s=330c6009ea18faf458f1357bb0a4f3685534cb24,2025-04-27 21:19:07,https://www.vg.no/nyheter/i/LMqjQJ/forlor-toppjobb-for-aa-studere-ai-verden-er-i-ferd-med-aa-endre-seg-dramatisk,"Tech, Science, Economics, Politics","Norske Javad Mushtaq (36) forlot toppjobben for å studere AI, og er blitt sikker på en ting: Verden er i ferd med å endre seg dramatisk.
Kortversjonen
Javad Mushtaq mener verden vil endre seg radikalt på kort tid på grunn av kunstig intelligens.
Han forlot jobben for å studere AI ved Harvard og MIT.
Generell kunstig intelligens (AGI) overgår nå mennesker på flere tester.
Teknologi-ekspert advarer om konsekvenser, særlig innen personvern og arbeidsplasser.
USA, Saudi-Arabia og EU øker investeringene i AI.
Vis mer
– Jeg tror ikke vi forstår hvor mye verden vil forandre seg bare de neste fem årene.
Gründeren startet sin første bedrift da han var 13 år. I tyveårene ble han kåret til årets økonomistudent under studiene ved BI, og vant Harvard-pris. Etter en lang og imponerende karriere i norsk næringsliv, så Javad Mushtaq seg plutselig nødt til å endre kurs.
– Da Open AI lanserte ChatGPT i 2022, forsto jeg at et helt nytt kapittel var i ferd med å begynne.
Chatboten tok verden med storm og plutselig var kunstig intelligens på alles lepper. Javad Mushtaq sto med ett ovenfor et vanskelig valg.
– Dette var en ny revolusjon, som kun kan sammenlignes med da internett kom.
Han forlot stillingen som nestleder i organisasjonen EAT, og satte kursen mot USA. Rett tilbake på skolebenken, for å studere teknologien ved Harvard og MIT.
– Her er man i de smarteste, mest mangfoldige og interessante miljøene i verden.
Drømmen er å bidra med kompetanse på kunstig intelligens i Norge, som også må forberede seg på helt ny digital hverdag.
– Det vi ser er at AI utvikler seg i en hastighet som vi ikke forutså.
Han legger til:
– Ikke bare utviklingen i seg selv, men også den enorme konkurransen i verden som er med på å forsterke den.
Mushtaq beskriver AI som et vendepunkt for verden. Han mener vi må forberede oss på nye utfordringer og etiske spørsmål.
Hvem er Javad Mushtaq?
Bakgrunn: Oppvokst i Halden med røtter fra Pakistan
Utdanning:
MPA ved Harvard (full scholarship) og MBA fra MIT (Dean's Fellow) – begge med fokus på teknologi, kunstig intelligens, politikk, næringsliv og samfunn
Siviløkonom (Honors) fra Handelshøyskolen BI
Karriere:
Har jobbet på tvers av fem kontinenter innen strategi, forretningsutvikling, teknologi, investeringer og samfunnsinnovasjon. Erfaring fra store selskaper, tidligfase-investeringer og globale NGO-er. Var bl.a. tidligere Nestleder i EAT Foundation. Del av World Economic Forum Global Shapers Community. Har flere styreverv og sittet i regjeringens ekspertutvalg for etter- og videreutdanning.
Gründer:
Startet sin første gründervirksomhet i alder av 13 i Halden med salg av mobiltelefoner, og sin andre i alder av 15 hvor han utviklet en plattform for mobiltelefontjenester. Har senere grunnlagt flere organisasjoner, inkludert MAK (mangfold og inkludering), MinMentor (utdanning og frafall) og WE & Capital (tidligfase investeringer).
Utmerkelser:
Var del av teamet som vant First Lego League i 2002. Kåret til Norges beste økonomistudent av Econa/Universum i 2010 på tvers av skoler. Harvard MOC pris i 2011.
Kapital 40 under 40, E24 Ledertalentene – Norges fremste ledertalenter – på listen i flere år, NATO – Next Gen Leaders, United Nations AOC Fellow, Global Impact Award, Coca-Cola Hero of the Year (Highly Commended), BI Young Alumni Award, og flere internasjonale anerkjennelser.
Vis mer
For vi bombarderes med AI-nyheter daglig. Bare de siste månedene har bydd på enorme forandringer.
Teknologi-sjokk på Wall Street, en ny kinesisk AI-aktør, og Meta som vil bruke innleggene dine til AI-trening.
Smartere enn menneske?
– Alle bør kjenne til begrepet AGI.
Artificial general intelligence, eller generell kunstig intelligens, scorer nå høyere enn et menneske på flere tester. I desember i fjor oppnådde OpenAIs modell O3 87,5 prosent på den anerkjente ARC-AGI testen. Til sammenligning scorer et menneske i snitt 85 prosent.
– I motsetning til dagens chatboter som ofte løser bestemte utfordringer, kan AGI tilpasse seg, lære og løse en rekke ulike oppgaver, forteller Javad.
Han tror AGI vil åpne opp for helt nye muligheter.
– Tenk deg en AI som kan løse alt fra medisinske problemer, drive med forskning, eller fungere som en personlig assistent. Mulighetene er grenseløse.
Han mener kunstig intelligens ikke bare er et verktøy, men en forsterker av menneskelig kapasitet.
– De som mestrer dette, vil ikke bare dominere markedene – de vil omdefinere hvordan kunnskap skapes, beslutninger tas, og verdi skapes på tvers av næringsliv, samfunn og politikk.
Men det er flere store hendelser som allerede har definert året. Børsene raste i den vestlige verden da kinesiske DeepSeekv3 ble lansert på tampen av fjoråret.
Også USA ruster opp sin AI-satsing. Nylig lanserte president Donald Trump et nytt initiativ kalt Project Stargate. Sammen med selskaper som OpenAI, Nvidia og Microsoft, skal 500 milliarder dollar investeres de neste fire årene.
– Det er et vanvittig prosjekt med tanke på størrelsen, forteller Javad.
Målet med Stargate er å sikre at USA fortsatt skal være ledende innenfor AI infrastruktur og teknologi.
– Hvis det lykkes vil amerikanerne skape den største datainfrastrukturen i verden.
Javad Mushtaq anser prosjektet som interessant, men advarer samtidig om konsekvensene.
– Vi må huske på at det skaper utfordringer med personvern, som sees på ganske annerledes i USA enn i Europa.
Men det er ikke bare USA som ruster opp. Også Saudi-Arabia og EU har sikret store investeringer på feltet. AI er i ferd med å bli symbolet på en ny geopolitisk maktkamp.
De største nasjonale AI-prosjektene i verden
Saudi-Arabia: Har planlagt å investere $100 milliarder i et nytt AI-fond, med fokus på å gjøre landet til et globalt teknologisenter.
EU: Har lansert et AI-fond på $20 milliarder for å styrke konkurranseevnen og sikre at EU ikke blir akterutseilt i AI-utviklingen.
Kina: Har allerede investert over $150 milliarder i AI-forskning og utvikling, med ambisjoner om å bli verdensledende innen 2030.
Vis mer
Peker ut to veier
– Kunstig intelligens vil merkes raskt, forteller Simon Johnson.
Han vant nobelprisen i økonomi i 2024, sammen med sine kollegaer Daron Acemoglu og James Robinson. Utmerkelsen ble tildelt for deres forskning på hvordan politiske og økonomiske systemer kan forklare hvorfor noen nasjoner rike, og andre er fattige. Johnson forsker også på hvordan kunstig intelligens kan påvirke den økonomiske fremtiden.
– Konsekvensene vil bli like betydningsfulle som da togbanen ble oppfunnet, elektrisitet ble dagligdags, eller når datamaskinen først kom.
Og han legger til:
– Men enda raskere.
Johnson mener vi nå står ved et veiskille. Enten kan teknologien bidra til å øke forskjellene i verden, eller minske dem.
– Hvis AI går i en retning hvor alt handler om overvåkning og manipulasjon, er det dårlig nytt for demokratiet. Selvsagt finnes det andre muligheter, men for tiden er vi på feil spor.
Johnson tror også skille ved de som lærer seg å bruke AI-verktøy, og de som ikke gjør det, kan bli større.
– I USA tror jeg folk med mer utdanning på feltet vil gjøre det bedre enn de fleste andre.
Johnson peker ut to mulige fremtidsscenarioer:
Positivt scenario:
– Enkelte regjeringer i verden fronter AI som legger til rette for å beholde arbeidsplasser, og putter faktiske ressurser inn i dette.
Negativt scenario:
– Den sittende regjeringen i USA jobber for å erstatte arbeidere med AI, uten å være forsiktige med konsekvensene. Det er en oppskrift på at dårlige ting kan skje.
Fra Halden til Harvard
Mushtaq peker på sin egen bakgrunn som viktig for sin forståelse av teknologi.
– Jeg vokste på mange måter opp i databutikken til faren min i Halden.
Å vokse opp i en pakistansk innvandrerfamilie i Halden på 90-tallet var til tider utfordrende. Da han fikk lov til å leke seg med datamaskiner i farens butikk, fant han med plutselig noe han mestret.
– Og det dro meg vel inn på et spor jeg har fulgt siden.
– Brukt riktig kan AI ikke bare bidra til å utjevne sosiale og økonomiske forskjeller ved å demokratisere tilgang til kunnskap, ressurser og muligheter, men også åpne dører til innovasjon vi enda ikke kan forestille oss.
Så langt har regjeringen lagt frem en nasjonal strategi for kunstig intelligens. I 2023 ble også en milliard kroner lagt inn i statsbudsjettet for å forske på teknologien. Samtidig får norske politikere kritikk for å ikke ta teknologien på alvor.
Mengden utfordringer i 2025 er forventet å øke, ifølge han selv.
Informasjon om AI i VG-artikler",Error generating text.,no
49_28_04_2025,Fikk panikk av spørsmål: - Vi snakker ikke om dette.,TORE ULRIK BRATLAND,https://www.dagbladet.no/images/83015001.jpg?imageId=83015001&x=0&y=3.06&cropw=100&croph=71.67&panox=0&panoy=3.06&panow=100&panoh=71.67&width=1200&height=683,2025-04-27 20:59:31,https://www.dagbladet.no/sport/49-ar-skiller-ny-storm-1/83014995,"Entertainment, Sports","49 år skiller: Ny storm
Han er 73 år. Hun er 24 år.
Kjærlighetshistorien mellom fotball- og universitetstreneren i North Carolina, Bill Belichick, og Jordon Hudson har gått verden rundt det siste året.
For ordens skyld: Vi snakker amerikansk fotball. Og Belichick er en NFL-legende.
Men hvordan møttes duoen? Hvordan fortalte en 73-åring at han var forelsket i en 24 åring? Og hvordan fortalte en 24-åring at hun var forelsket i en 73-åring?
Noe av dette ville CBS-programleder Tony Dokoupil ha svar på forleden. Han satte seg ned med profilerte Belichick, som er aktuell med boka «The Art of Winning».
Se video under:
Bill Belichick's 24-year-old girlfriend dictates interview with CBS
""We're not talking about this!"" pic.twitter.com/GZJok1Po1m
— Breaking911 (@Breaking911) April 27, 2025
Dokoupil begynte å spørre Belichick om hans romantiske forhold. Kritikere har mobbet paret for aldersforskjellen på nesten et halvt århundre. Men NFL-legenden avfeier kritikken.
- Jeg har aldri vært særlig opptatt av hva alle andre mener. Jeg prøver bare å gjøre det jeg føler er best for meg selv, sier han.
Den 24 år gamle kjæresten var i bakgrunnen under hele intervjuet. Da Belichick fikk spørsmål om hvordan de møttes, grep hun inn umiddelbart.
- Vi snakker ikke om dette, sa hun og himlet med øynene.
Flere medier omtaler hendelsen.
- Bill Belichicks kjæreste avviser spørsmål om forholdet i et pinlig intervju, melder storavisa USA Today.
Annonsørinnhold
En av Hellas'vakreste øyer!
Også Daily Mail i England omtaler intervjuet og kaller det for «pinlig».
Hudson skal ha en fortid som cheerleader. Men det vites ikke om dette har noe med romansen å gjøre.
Paret er kjent for diverse krumspring på sosiale medier.
- Jeg er på noen sosiale medieplattformer, men jeg følger dem ærlig talt ikke, hevder Belichick.
Liverpool-fansen måper
Han var gift med Debby Clarke fram til 2006. De har tre barn sammen. 73-åringen har kroatiske aner.
Del artikkel
Mer om
sport fotball
Les mer om kunstig intelligens (KI) i Dagbladets artikler.",Error generating text.,no
56_28_04_2025,– Planene for sommeren høres spennende ut,Arild Skjæveland,"https://m.liverpool.no/media/u3skoutg/virgil-transfers.jpg?w=1200&rect=0,89,3760,2115",2025-04-27 10:40:36,https://www.liverpool.no/nyheter/2025/4/planene-for-sommeren-hoeres-spennende-ut,Sports,"Sportsdirektør Richard Hughes fikk både Virgil van Dijk og Mohamed Salah til å signere nye toårskontrakter denne måneden. Begge er over 30 år gamle, har liten videresalgsverdi og vil tjene enorme summer – men ingen av de ville ha signert dersom de ikke trodde Liverpool kom til å satse videre for å vinne store trofeer.
I fjor sommer var Federico Chiesa den eneste spilleren som kom inn, og italieneren har knapt spilt. Det er derfor forventet at det kommer til å bli en del utskiftninger denne sommeren når Arne Slot og Hughes vet alt om troppen.
Van Dijk snakket om at klubben var ambisiøs da han ga et intervju etter at kontrakten var signert. I et intervju med AD i hjemlandet, utdyper han hva han mente med det:
– Etter min mening, er ikke denne historien helt ferdigskrevet. Klubben er veldig ambisiøs og planene for sommeren høres bra ut, sier han. Det var thisisanfield.com som omtalte det først.
En veldig viktig sommer for klubben
Spillere som Darwin Nunez og Trent Alexander-Arnold er koblet til andre klubber, og det er ikke stille rundt Liverpool på ryktebørsen. Det virker helt sikkert at kapteinen og Salah har blitt informert om hvilke planer klubben har for laget i fremtiden, før de forpliktet seg og signerte.
– Det er fortsatt mye vi kan oppnå her. Uansett hva som vil skje, med spillere som kommer eller drar, tror jeg dette vil bli en veldig viktig sommer for klubben, sier han.
– Jeg er overbevist om at klubbens ledelse også ser det på den måten, og vi må stole på at de gjør det på en god måte, slik at vi kan spille for trofeene også i de kommende årene, sier han.
Liverpool - Tottenham spilles kl. 17.30 i dag, og vises på V Sport PL og Viaplay.",Error generating text.,no
21_28_04_2025,Trumps akilleshæl i tollpolitikken,Nhh,https://imaginary.finansavisen.no/resize?width=980&interlace=true&url=https%3A%2F%2Fsmooth-storage.aptoma.no%2Fusers%2Fhegnar%2Fimages%2F125977872.jpg%3F%26accessToken%3D81da73b8b08bff8a5c9936ffda8e1b11a0b16994a90ec42534af7f641768f569,2025-04-27 11:20:32,https://www.finansavisen.no/politikk/2025/04/27/8260012/trumps-akilleshael-i-tollpolitikken,"Politics, Business","USA fører i økende grad en aggressiv og ensidig handelspolitikk. President Trumps gjeninnføring av høye tollsatser for å redusere vareunderskuddet får naturlig nok størst oppmerksomhet. Men det vi sjelden snakker om, er hvordan denne politikken også rammer en annen og ofte glemt del av økonomien: tjenesteeksporten. Her ligger en overraskende sårbarhet i amerikansk næringsliv – som EU kan utnytte i tillegg til å legge toll på varer som produseres i amerikanske delstater hvor republikanerne styrer. Dette handler ikke om europeisk proteksjonisme. Det handler om prinsipiell ansvarlighet
I februar 2025 var USAs underskudd i varehandelen hele 147 milliarder dollar. Samtidig hadde de et overskudd på 24,3 milliarder i tjenestehandel, særlig innen finans, IT, rådgivning og reiseliv. Disse sektorene har vokst stødig, og utgjorde i 2023 rundt 11 prosent av USAs BNP. Det er derfor interessant at tjenestehandelen ikke får større oppmerksomhet i amerikansk handelspolitikk.
Som Wall Street Journal nylig påpekte i sin artikkel «Trade Math Ignores a Major Export», opererer USA med en smal forståelse av handelsbalanse – som om tjenester ikke teller. Resultatet er at amerikanske tjenestebedrifter risikerer å bli skadelidende av sin egen nasjons politikk. Det gir EU et strategisk handlingsrom.
Når USA øker tollsatsene på varer, svarer motparter tradisjonelt med lignende tiltak. Men erfaringen fra handelskrigen med Kina i 2018–2020 og igjen i 2025 viser at det er mulig å gå lenger: Kina svarte ikke bare med varebaserte mottiltak, men også med eksportrestriksjoner og regulatorisk press på amerikanske tjenesteleverandører. Slike grep har effekt.
EU bør vurdere lignende virkemidler. Ikke for å eskalere en konflikt, men for å skape balanse og ansvarlighet i handelsrelasjonene. Tre virkemidler peker seg ut: For det første kan EU bruke lisenskrav og godkjenningsordninger for å begrense handlefriheten til amerikanske selskaper innen finans og digitale tjenester.
For det andre kan EU, ved å skjerpe krav til datalagring, cybersikkerhet og skattegjennomsiktighet, gjøre det mindre lønnsomt for amerikanske selskaper å operere på like vilkår.
For det tredje kan signaleffekter og økt regulatorisk kompleksitet påvirke investeringslyst og markedsekspansjon negativt for amerikanske aktører.
Det finnes et økonomisk rasjonale bak slike tiltak. Forskning fra Det internasjonale pengefondet (IMF) og Brookings Institution peker på at toll ofte har utilsiktede konsekvenser gjennom ringvirkninger i tilstøtende sektorer. For eksempel påvirkes tjenesteytere når kostnader øker eller når verdikjeder forstyrres. I tillegg kan represalier gi negative signaler som bremser amerikansk tjenestebasert investering og vekst internasjonalt.
Dette handler ikke om europeisk proteksjonisme. Det handler om prinsipiell ansvarlighet. I en åpen og global økonomi må en aktør som USA ikke få sette premissene ensidig – særlig når de har så mye å tape i sin mest dynamiske eksportsektor.
For EU handler det om å bruke sine virkemidler strategisk. Ved å adressere ubalansen mellom amerikansk varepolitikk og deres tjenestebehov, kan man påvirke mer effektivt. Tjenestesektoren er USAs stolthet – og deres akilleshæl.
Tor Wallin Andreassen
Professor i innovasjon ved Norges Handelshøyskole (NHH)",Error generating text.,no
65_28_04_2025,Trebarnsmor Anne (39) oppgitt over ny lov: – Ønsker «emballasjeforbud»,Lytt til saken,https://akamai.vgc.no/v2/images/f75349ab-c934-4066-a20a-fa1abc28bbb2?format=auto&w=1080&s=9a31b772844d3cfd0d32a669981a580f1a4cb65d,2025-04-27 10:51:08,https://www.vg.no/nyheter/i/o3aP3a/trebarnsmor-anne-39-skuffet-over-ny-lov-oensker-emballasjeforbud,"Health, Lifestyle","Hun skyr handleturer i matbutikken som pesten. Anne Gude-Dye (39) mener lovendringen som forbyr markedsføring av usunn mat rettet mot barn ikke tar hensyn til de yngste.
For 11 minutter siden
– Når regjeringen ikke tar med emballasje som en del av markedsføringen som nå blir ulovlig, hopper de bukk over småbarna, sier Anne Gude Dye oppgitt.
– Jeg ønsker «emballasjeforbud». Hver gang vi går i butikken, kommer barna i øyehøyde med yoghurtbegre med sukkerkuler i lokket og frokostblandinger markedsført med farger og kjente karakterer.
Men en sønn ved hver hofte og yngstedatteren i bæresele har trebarnsmoren fra Nordstrand i Oslo gjort et unntak for VG.
Nærbutikken er en nødløsning når hun har barna med, forteller 39-åringen.
Hun er en av dem som skrev høringssvar da Helse- og omsorgs­departementet ba om innspill før de vedtok den nye forskriften – som trer i kraft fredag 25. april.
Fra da av kan usunne produkter som brus, energidrikk, is og godteri ikke lenger markedsføres særlig rettet mot barn.
Forlokkende emballasje kan likevel gjøre handleturen til et mareritt. Den er fremdeles lov, til frustrasjon for mange barneforeldre.
– Jeg er oppgitt over at markedskreftene og industriens behov skal være viktigere enn behovet til barna. Men ikke skriv at jeg raser! formaner Gude-Dye og presiserer:
– Jeg er fattet, men frustrert på vegne av foreldre som har satt seg inn hva som er sunn mat.
– En evig kamp
Effekten åpenbarer seg umiddelbart. Nils (6) og Fredrik (4) styrer målbevisste mot kjekshyllen.
– Den her ser veldig god ut! sier eldstemann håpefullt foran noen UFO-kjeks.
I frokostblandingshyllen lokker både dyrene på kartongene og premie­gevinstene det reklameres for på pakken. Og mer eller mindre kjente dyr er det nok av både på tørrmat og melkeprodukter.
– Det er en evig kamp, sier Gude-Dye om forsøket på å lære barna å velge mellom næringsrik mat med «byggeklosser» og sukkerholdige, prosesserte alternativer.
Selv slet hun med irritabel tarm i over tyve år da hun tok kraftig grep om eget og familiens kosthold for noen år siden. Helseeffekten er merkbar, hevder hun.
– Jeg ble mer bevisst på hva kostholdet har å si da jeg la over til råvarebasert. Alle tarmproblemene mine er borte, jeg ble lettere til sinns og merket hvor viktig det vi spiser er, forteller hun.
Baby Sigrid får annen mat enn storebrødrene gjorde på samme alder. Med dem ble hun selv påvirket av emballasjen, opplevde hun:
– Jeg ga grøter og fruktmos i klemmeposer til de eldste. Fruktpuré fulle av sukker, kokt og med minimal næring og vitaminer. Det er det slutt på.
Valgte å utelate emballasje
Emballasje eller plassering i butikk er ikke en del av forskriften.
I høringsrunden påpekte både flere foreldre og andre at barn går rett på produkter som har tegneserie­figurer og lignende på emballasjen.
– Det stemmer at flere organisasjoner og foreldre ønsket strengere regulering av emballasje. Vi har valgt å ikke ta dette med i denne omgang, fordi det krever en grundigere utredning, sier statssekretær Usman Ahmad Mushtaq i Helse- og omsorgsdepartementet til VG.
– Dette er noe som kan vurderes når effekten av markedsførings­forbudet skal evalueres etter hvert, uttaler han videre.
Bør emballasje reguleres strengere?
aAbsolutt!bNei, det er nok regulering allerede.cEgentlig, men det er vel en utopi å tro at alle artige dyreskikkelser og mønstre skal droppes på barnemat ...dUsikker.eSpør meg igjen når jeg har fått min egen ungeflokk.
Full forvirring
NHO Mat og Drikke er bransjeorganisasjon for mat- og drikkeprodusenter i Norge.
Etter lovvedtaket fredag har henvendelsene strømmet på fra medlemmer som ikke forstår hvordan de nye reglene skal tolkes.
–⁠ Problemet er at vi ikke greier å forklare bedriftene hvordan reglene egentlig fungerer, uttalte administrerende direktør Petter Haas Brubakk til VG.
– Ikke nok med et forbud
Barneombud Mina Gerhardsen hyller reklameforbudet, men ikke uten forbehold.
– Det er flott at regjeringen nå vil forby markedsføring av usunn mat og drikke. Det vil tydeliggjøre regelverket og i tillegg oppfylle flere av barns rettigheter, spesielt retten til god helse, skriver Gerhardsen i en e-post til VG.
Hun advarer imidlertid mot å lene seg på lovverket alene:
– Men det er ikke nok med et forbud. Det er viktig at noen passer på at reglene følges, og det må få konsekvenser for de som bryter dem.
Barneombudet ønsker også ytterligere innskjerping.
– Vi mener det også bør bli strengere regler for utseende på emballasje til usunn mat og drikke og hvor produktene plasseres i butikken. Dette ble ikke vurdert i forslaget fra Helse- og omsorgs departementet, men vi sendte klare signaler om våre forventninger til at Helsedepartementet inkluderte dette i regelverket, refser hun.
– Slitsomt for barna
Tilbake i matbutikken på Nordstrand går den improviserte handleturen mot slutten.
Dagens kjøp ble drikkeyoghurt valgt av guttene. Nå bærer det hjemover til kveldskos og familiens ukentlige hjemmekinokveld.
– Vi ser ikke på TV ellers i uken, men i dag blir det Disney-film, lover mamma Anne Grue-Dye.
Hun håper regelverket strammes inn ytterligere.
– Sosiale medier og andre typer reklameplasser er kjemperelevante for dem med eldre barn, men mindre barn har lyst på det de kan relatere til og ser morsomt ut, opplever hun.
– Det er et ekstremt press på oss foreldre som ønsker å begrense søtsaker.
Presset kommer fra barnehagen, besteforeldre og butikker som har kjærlighet på pinne de deler ut til kunder, erfarer Grue-Dye.
– Det er slitsomt for barna også, konkluderer hun.
– Alle sier «Du kan jo si nei, du bestemmer for ditt barn». Men for barn på fire og seks år er det slitsomt å bli bombardert av impulser. Vi er ikke evolusjonsmessig designet for å si nei til fristelser.
Informasjon om AI i VG-artikler",Error generating text.,no
44_28_04_2025,Stoltenberg: – Vi må lete etter store reformer,Henrik Heldahl,https://g.acdn.no/obscura/API/dynamic/r1/ece5/tr_2000_2000_s_f/1745769911000/nati/2025/4/27/18/NB%2521_IKKE_BRUK_Stoltenberg_Habbestad_nrbilde.jpg?chk=6F4B97,2025-04-27 16:09:06,https://www.nationen.no/stoltenberg-vi-ma-lete-etter-store-reformer/s/5-148-724023,Politics,"(Nettavisen): FINANSMINISTERENS KONTOR: Nylig skrev Nettavisen om veksten i offentlige utgifter de siste årene.
Nettavisens beregninger viser at staten er dobbelt så stor i 2050 om veksten i offentlig pengebruk fortsetter. I tillegg kommer økte utgifter til blant annet forsvar, pensjon og eldreomsorg.
Ole Gjems-Onstad, professor emeritus i skatterett ved BI, har liten tiltro til norske politikeres evne til å ta tak i utfordringen.
– En virkelig stor utfordring er at dette ikke kan finansieres med skatter og avgifter. Dermed står politikerne overfor den «umulige» oppgave igjen: Å prioritere de offentlige utgifter. Trolig greier ikke norske politikere det før det blir en krise som gjør at folk flest forstår alvoret og forstår at det må ofres, sier han.
Stoltenberg på leting
Før publisering av saken, hadde Nettavisen anledning til å snakke generelt med finansminister Jens Stoltenberg om veksten i offentlige utgifter over tid.
– Det viser viktigheten av å bruke pengene på det viktigste, sier han, og forteller at forsvar, grunnleggende velferd og norgespris på strøm derfor prioriteres i statsbudsjettet han nå jobber med.
Stoltenberg skal snart legge fram en oppdatering av årets statsbudsjett.
– Men da blir det mindre penger til andre ting, sier han.
De siste 15 årene har statens utgifter vokst med 600 milliarder kroner mer enn dersom offentlige utgifter fulgte inflasjonen.
Vil ikke gjøre som Elon Musk
– Dessuten er det viktig at vi tenker langsiktig på hvordan vi kan begrense veksten i offentlige utgifter, sier Stoltenberg.
Han legger til at helse, skole, politi, forsvar, forskning og mye annet av offentlige utgifter er viktig, og sier:
– Men alle skjønner at det er begrenset hvor mye det kan vokse, og at det må betales for, derfor må vi prioritere strengt og være opptatt av at de pengene vi bruker, brukes på en fornuftig måte.
– Det er årsaken til at jeg har vært en så sterk tilhenger av pensjonsreformen, som vi fikk gjennomført da jeg var statsminister sist. Den gir oss titalls milliarder. Ingen moderne norsk reform har gitt en større innsparing. Da må vi hele tiden lete etter den type strukturelle endringer, som gjør at vi kan bruke pengene smartere.
Reformen ble vedtatt av et nesten enstemmig Storting i flere omganger mellom 2005 og 2009, og helheten var innført fra 2011.
Resultatet av reformen var 12 milliarder spart i 2024. For den summen kan vi kjøpe sju nye jagerfly av typen F-35.
Og i 2033 er innsparingen oppe i 50 milliarder årlig, omtrent det regjeringen forventer å bruke på seks nye fregatter.
Reformen gir sterke incentiver til å stå lenger i jobb. Sjeføkonom Harald Magnus Andreassen i Sparebank 1 har nylig hyllet reformen overfor Nettavisen:
– Frankrike har ikke penger. De har store underskudd og får ikke gjennomført en pensjonsreform. I hvert fall ikke uten at bildekkene brenner. Vi gjorde det lenge før vi var nødt!
– Stoltenberg, det hjelper ikke å gjøre som , mener du, å kutte litt her og litt der?
– Nei, og vi må kutte og holde igjen der det ikke går utover viktige formål, men forsvaret må ha mer penger. Samtidig skal de bruke pengene fornuftig. Helsevesenet må ha mer penger bare fordi vi blir flere eldre.
Drar fram graf som viser alvoret
Underveis i intervjuet, henter Stoltenberg fram en graf som han mener understreker alvoret i situasjonen.
Denne viser at vi de siste ti årene har fått 5000 nye ansatte innen helse og omsorg hvert år, mot 29.000 årlig i alle sektorer. Veksten i alle sektorer skal bremse opp, mens behovet innen helse og omsorg skal øke noe.
Stoltenberg forklarer:
– De siste 10 årene har vi hatt en økning i antall sysselsatte på nesten 30.000 hvert eneste år. De neste ti årene ventes sysselsettingsveksten å bli vesentlig lavere, nærmere 4000-5000 i året. Den høye sysselsettingsveksten vi har bak oss, har gitt oss nær 5000 flere ansatte i helse og omsorg i offentlig sektor hvert år de siste 10 årene. Vi trenger mer enn 5000 hvert år fremover også, fordi vi blir flere eldre og fordi det er grenser for mye vi kan effektivisere helse og omsorg. Ser vi noen år frem vil trolig sysselsettingsveksten i helse- og omsorg være større enn den totale veksten i sysselsettingen. Det er grunnen til at vi må lete etter måter å frigjøre arbeidskraft på.
Vi har behov for flere reformer, mener finansministeren, som ikke er konkret på hva som bør reformeres.
– Vi har hatt en økning i eldre som jobber. Pensjonsreformen gjorde det mulig for eldre å jobbe ved siden av. Alt dette med avkortning forsvant. Vi må lete etter sånne reformer for å finansiere alt vi trenger i framtiden. Det er lett å være mot offentlige utgifter, men folk er for forsvar, politi, helsearbeidere og barnehageansatte, så det er det å klare å forene de to tingene som er vanskelig.",Error generating text.,no
47_28_04_2025,- Solkrem er siste utvei,Eline Rud Wagle Journalist,https://www.sol.no/images/82992312.jpg?imageId=82992312&x=0&y=0&cropw=100&croph=100&panox=0&panoy=0&panow=100&panoh=100&width=1200&height=683,2025-04-27 06:51:42,https://sol.no/nyheter/solkrem-er-siste-utvei/82992189,Health,"Legen mener at vi overdriver hvor farlig solen er, og at brunfarge er den beste solbeskyttelsen. Skremselspropaganda, advarer kreftforsker.
Bli varslet om siste nytt i Sol-appen! Last ned for iPhone her og Android her!
- Vi har trodd solen bare skader oss, uten å se de helsebringende effektene.
Det sier lege Torkil Færø. Han skriver for tiden bok om hvilke positive, helsemessige effekter sollys har på oss.
- Det er mye forskningen ikke har avklart ennå når det gjelder sol. WHO har beskrevet det som et kunnskapshull. Jeg mener at vi har hatt et for sterkt fokus på de negative effektene. Vi bør også kunne se hvilke helsemessige ulemper som er forbundet med for lite soleksponering.
Han understreker at mennesket er laget for å være ute i solen:
Ekspert: Bremser aldringsprosessen
sol.no
- Sol er godt for nesten alt. Sollys påvirker mitokondriene, som er selve kraftverket i cellene våre. De tar opp lyset og bruker det effektivt.
- Å være ute i solen utløser også endorfiner. Om solen hadde vært så farlig for oss, ville ikke kroppen ha utviklet et slikt signal, mener Færø.
Endorfiner
Et hormon som reduserer smertefølelse og øker velvære.
Kilde: Store medisinske leksikon.
Vis mindre
Som eksempel peker han på høyere dødelighet og flere infeksjoner på vinterstid sett opp mot sommerhalvåret, hvor vi her i nord eksponeres for mer sol.
- Ikke god nok oversikt
- Jo lenger unna ekvator mennesket historisk har beveget seg, desto lysere er vi blitt i huden.
Færø forteller at dette har sammenheng med at mennesket er avhengig av å nyttiggjøre seg sollyset - som det jo er mindre av lenger nord. Blekere hud vil absorbere D-vitamin lettere enn mørkere hud, påpeker han.
- Brunfarge er bedre som beskyttelse mot sol enn solkrem.
Da er vi mest lykkelige
sol.no
Dette fungerer som kroppens naturlige måte å beskytte seg mot sol, mener legen. Færø sammenligner brunfargen med et slags klede man dekker huden med.
- Det er melanin som skaper brunfargen i huden. Denne blir liggende som en slags paraply over cellekjernene og beskytter DNA. I tillegg til melanin, produserer vi også antioksidanten melatonin når sollyset treffer oss. Forenklet skaper melaninen beskyttelseslaget - mens melatoninen demper skadevirkningene av UV-strålene.
Melanin og melatonin
Melanin: Et fargestoff som gir mørkfarging av huden.
Melatonin: Et hormon som blant annet beskytter cellene mot stress.
Kilde: Store medisinske leksikon.
Vis mindre
Han mener det at det beste er å gradvis vende seg til solen ved sakte, men sikkert å bli brunere:
- Melaninmolekylet som beskyttelse er 500 millioner år gammelt. Jeg har vanskelig for å tro at vi kunstig skal klare å fremstille noe som fungerer bedre enn kroppens eget forsvar, som den har benyttet i så mange millioner år.
- Mener du at vi ikke skal bruke solkrem i det hele tatt?
- Jeg vil si at solkrem er siste utvei. Jeg tror ikke vi har god nok oversikt over hva som skjer med solkremen etter at vi har smurt oss med den og den har trengt ned i huden.
Plutselig kommer skipet
sol.no
Legen legger til at også han selv smører seg i de tilfellene han vet han skal eksponeres for mye sol på vinterblek hud. Men han velger heller å søke skyggen eller å kle seg med tøy som dekker huden.
- Solkrem gir en falsk trygghet. Det er mange som ligger og steker i solen med solkrem og tror de er trygge. Men man ender heller opp med å fjerne hudens naturlige evne til å si ifra når det blir for mye. Faktisk tyder endel forskning på at faren for melanom øker ved bruk av solkrem.
Melanom
Bedre kjent som føflekkreft.
Kilde: Store medisinske leksikon
Vis mindre
Anbefaler minst en halvtime
- Hva tenker du på som bra solvett?
- Jeg vil anbefale folk å få minst en halvtime sol om dagen som et minimum for hva som er god helse.
- Du sier at en halvtime er minimum. Mener du at det finnes en maksgrense?
- Det vet jeg ikke. I de strøkene i verden der folk er ute hele tiden, er forekomsten av melanom mye lavere enn her i Norden for eksempel. Og det er melanom vi er mest redde for - det er denne hudkreftformen som er mest dødelig. Også her i Norge ser vi at de som jobber ute har mindre risiko for å utvikle føflekkreft enn de som jobber inne. Undersøkelser fra den amerikanske marinen har også vist at det er lavere forekomst av melanom blant de som jobber oppe på dekk sammenlignet med de som jobber under.
Han understreker at det viktigste er å ikke bli brent:
- Det går jo en grense der man får så mye sol at man blir skadet av det, men det er vanskelig å si hvor den grensen går. Vi er jo et dyr som er utviklet under Afrikas sol.
- Naturlig er ikke nødvendigvis best
Henrik Jespersen, kreftlege og forsker på Radiumhospitalet, er uenig i det han omtaler som grunnpremisset til Færø:
- Å bruke evolusjonsbiologiske perspektiver til å slutte hvordan vi bør leve i dag, mange tusen år senere, vil ikke være noe gyldig argument i seg selv. Hva som ble selektert frem da, trenger ikke være relevant for hvordan vi bør leve nå. Det vil ikke nødvendigvis legge grunnlaget for et langt og godt liv.
Slik lurer du hjernen til å sovne
sol.no
Han påpeker at det er flere andre, og tryggere, kilder til D-vitamin enn sollys.
- Vi skal ikke gå veldig langt tilbake i tid for at D-vitaminmangel var et stort folkehelseproblem som bidro til høy barnedødelighet, men det er det ikke lenger i Norge i dag. De aller fleste av oss har et mye bedre og variert kosthold enn hva mennesket har hatt tidligere. Hudkreft er dermed en mye større utfordring i befolkningen enn D-vitaminmangel.
- Naturens løsning er ikke nødvendigvis det beste for utfordringene vi står overfor i dag.
- Skremselspropaganda
Han vil ikke si at brunfarge fungerer bedre som beskyttelse enn solkrem:
- Å gi det som et generelt helseråd fungerer dårlig. Rådet tar ikke hensyn til at det er store individuelle hudforskjeller. Mange av oss produserer ikke nok melanin til at det beskytter noe særlig i seg selv. Noen blir bare brente og aldri spesielt brune.
Han står derfor ikke inne for Færøs solvett-oppfordring:
- For mange vil 30 minutter ute i direkte sollys være nok til å bli kraftig solbrent.
Om du er av typen som lett blir brun, kan du altså ikke senke skuldrene helt likevel, skal vi tro kreftlegen:
- At huden blir brun er uansett en reaksjon på at man har fått en UV-skade.
Han er ikke enig i at solkrem skal kunne være skadelig for oss:
- Det er et sterkt regulert kosmetisk produkt og kravene til testing er strenge. Ingen ting tyder på at solkrem skal kunne ha noen direkte skadelig effekt. Å si noe annet er spekulativt og fremstår for meg som skremselspropaganda.
Sol med måte
Han påpeker at vi ikke trenger å være veldig redde for solen, men at noen forholdsregler bør tas på solfylte dager.
- Det største problemet er ikke å være ute og å få en jevn soleksponering over tid. Jeg er mest bekymret for unge som bruker UV-indeksen til å få mest mulig bruning ut av de soltimene som er.
Kreftforeningens fem solvett-regler
1. Begrens tiden i sterk sol
2. Oppsøk skygge
3. Bruk klær, noe på hodet og solbriller
4. Bruk rikelig med solkrem, faktor 30 eller høyere
5. Ikke bruk solarium
Kilde: Kreftforeningen.
Vis mindre
Om ikke faren for kreft er en stor nok motivasjonsfaktor i seg selv, har forskeren en annen beskjed til solhungrige nordmenn:
- Det er ingenting som aldrer huden mer enn UV-stråler. Om man vil holde huden ung og elastisk bør man bruke solkrem eller UV-filter i dagkremen.
Kristofer filmer ulykken
sol.no
Del artikkel
Mer om
nyheter",Error generating text.,no
29_28_04_2025,Biter mindre enn fryktet,Markoøkonom,https://imaginary.finansavisen.no/resize?width=980&interlace=true&url=https%3A%2F%2Fsmooth-storage.aptoma.no%2Fusers%2Fhegnar%2Fimages%2F125879175.jpg%3F%26accessToken%3D07c81b9c1baa6500478013ad6a49bebd272ab0aa30cc7f71849fa6ec83b1e256,2025-04-27 06:21:19,https://www.finansavisen.no/makro/2025/04/27/8259536/biter-mindre-enn-fryktet,Economics,"Statistisk sentralbyrå har blant annet vurdert hvordan økt amerikansk proteksjonisme og internasjonale handelskonflikter kan påvirke norsk økonomi. Gitt dagens situasjon ligger vi trolig nær de mer pessimistiske scenarioene som ble presentert i Økonomiske analyser 4/2024. Men selv i disse scenarioene ventes ikke et kraftig tilbakeslag: Fastlands-BNP anslås å falle med rundt 0,4 prosent innen 2027 – inkludert effekten av økt handelspolitisk usikkerhet. Det tilsvarer et årlig veksttap på i underkant av 0,15 prosentpoeng. Ikke ubetydelig, men langt fra noe krisescenario. Tapet blir dessuten mindre dersom renten kuttes.
Hvorfor såpass bra?
Norge er en liten, åpen økonomi som påvirkes av utviklingen hos våre handelspartnere. Det er likevel først og fremst Europa som betyr noe for oss: Den klart største delen av norsk eksport går til europeiske land, og omtrent halvparten til eurosonen. Til sammenligning gikk kun 3 prosent av eksporten til USA i 2023. Vi vil trolig slippe forholdsvis «billig» unna selv om USA skulle fastholde 10 prosent toll på norske varer. I hvert fall så lenge EU ikke innfører beskyttende mottiltak som også vi rammes av. Den antatte vekstnedgangen vil ikke være nok til å utløse en vesentlig økning i arbeidsledigheten her hjemme.
Ja, økte tollsatser fra USA og økt usikkerhet rundt internasjonal handel vil dempe eksporten og svekke investeringsviljen i norsk industri. Men gitt Norges handelsmønster, blir effektene på Fastlands-BNP relativt begrensede. Den antatte vekstnedgangen vil ikke være nok til å utløse en vesentlig økning i arbeidsledigheten her hjemme.
Global vekstbrems
IMF har nylig nedjustert sine globale vekstanslag, og advarer om at høyere amerikanske tollsatser kan skape tilbudssjokk i USA og svekke etterspørselen blant handelspartnerne. Det gir lavere produktivitet og svakere vekst globalt. USA rammes hardest, mens Europa ser ut til å slippe noe lettere unna.
For Norge gjelder fortsatt hovedpoenget fra forrige avsnitt: Vi står ikke overfor et kraftig tilbakeslag.
Normalt møter sentralbankene svakere vekstutsikter med rentekutt. Den europeiske sentralbanken (ESB) gjorde nettopp dette forrige uke, i møte med svekkede utsikter. Samtidig har prispresset i eurosonen avtatt – lønnsveksten er stadig avtagende, og bedriftenes marginer bidrar ikke lenger til å holde prisveksten oppe. Utsiktene for inflasjonen dempes også av at den felleseuropeiske valutaen har styrket seg.
Utfordrende støtdemper
For Norges Bank er bildet imidlertid mer komplisert. Kronekursen er nemlig betydelig svakere enn ventet. Økt global usikkerhet og en lavere oljepris har nok bidratt til denne svekkelsen. Og selv om volatiliteten i både aksje- og rentemarkedet har avtatt noe nylig, er den fortsatt høy sammenlignet med historiske nivåer. Selv med svakere vekstutsikter vil en svak krone bidra til å holde inflasjonen høy, noe som reduserer muligheten for rentekutt fra Norges Bank.
På den ene siden fungerer den svake kronen som en støtdemper og styrker lønnsomheten i eksportindustrien – et pluss i dagens situasjon. På den andre siden bidrar den også til høyere importpriser og dermed høyere inflasjon. Norges Bank har derfor ikke det samme handlingsrommet som ESB til å sette renten ned. Selv med svakere vekstutsikter vil en svak krone bidra til å holde inflasjonen høy, noe som reduserer muligheten for rentekutt fra Norges Bank. Et tidlig rentekutt vil eventuelt bidra til at kronen fortsetter å holde seg svak.
Konklusjon: Fortsatt høy rente
Selv om utsiktene nå skulle svekkes noe mer enn Norges Bank har sett for seg, er det lite som tyder på at rentekutt er nært forestående, slik vi ser det. Den svake kronen vil bidra til at inflasjonen forblir over målet. Vi holder derfor fast ved vår vurdering: Første rentekutt kommer tidligst i september.
For dem som håper på en rask lettelse i pengepolitikken, er beskjeden tydelig: Handelspolitisk uro biter mindre enn fryktet – og rentene her hjemme forblir høye.
Vårt økonompanel skriver hver uke om makroøkonomi, markeder og økonomisk politikk 12. april Frank Jullum Varig skade 5. april Jan L. Andreassen Norwegian Exceptionalism 29. mars Tore Grobæk Vamraak Glem prognoser - tenk scenarioer 22. mars Kari Due-Andresen Vi trenger rentekutt 15. mars Espen Henriksen En dobbeltmoralsk rødfis om Oljefondet 8. mars Erica Dalstø Svenskehandel blir svindyrt 1. mars Harald Magnus Andreassen og Dane Cekov Går USA bananas? 22. februar Olav Chen USA-eksepsjonalisme 15. februar Kjetil Olsen og Lars Mouland Hjemmelagd kronesvekkelse 8. februar Kyrre Aamdal Norgesprisen ikke så dum",Error generating text.,no
55_28_04_2025,Blar opp 37 millioner for luksusleilighet,Sindre Glesnes Kvarven,https://imaginary.finansavisen.no/resize?width=980&interlace=true&url=https%3A%2F%2Fsmooth-storage.aptoma.no%2Fusers%2Fhegnar%2Fimages%2F57524065.jpg%3Ft%5Bquality%5D%3D100%26%26accessToken%3Da19ed3e2f169cee983614e0cebea1b2d5598305c3f7e9b34dabbccd159f82f98,2025-04-27 11:52:47,https://www.finansavisen.no/bolig/2025/04/27/8260182/blar-opp-37-millioner-for-luksusleilighet,"Business, Finance","Riulf Rustad er mest kjent fra finansmarkedet som investeringsdirektør i Storebrand og senere Kistefos, samt som storeier og styreleder i Noreco.
Investoren har gjort solide gevinster innen shipping, offshore og olje, og blar nå opp 37 millioner kroner for en 350 kvadratmeter stor leilighet på Skigaarden i Hemsedal, melder DN.
– Hele virksomheten min kaster av seg bra, år for år. Jeg har tjent gode penger på shipping, offshore gjennom Cecon, og olje gjennom Noreco, sa Rustad til avisen.
Leiligheten på Skigaarden, med takterrasse på 140 kvadratmeter, skal stå ferdig i oktober. Den vil være ferdig møblert og koste 40 millioner kroner inkludert interiør og personlige tilpasninger. Rustad beskriver Skigaarden som «noe av det beste vi har sett».
– Skigaarden får i økende grad internasjonale kjøpegrupper. Selv om prisen er høy, er den lav internasjonalt sett, sa Rustad.
Investoren sier til DN at han planlegger å tilbringe mer tid i Hemsedal, kjøre på ski og gå toppturer. Han har tidligere hatt hytte i nærheten, men ønsker nå en ny base i det han omtaler som Norges eneste ordentlige ski-resort.
Tidenes timing
I desember 2023 inngikk Rustad en sponsoravtale med tikjemperen Markus Rooth. Åtte måneder senere materialiserte satsingen seg i OL-gull på Stade de France.
«Jeg ser etter slike situasjoner hele tiden. Jeg har gjort idrettsinvesteringer tidligere også, allerede i Kistefos da vi satset på damelandslaget i alpint. Vi fikk posisjonen rimelig, men jeg så at de leverte godt i enkeltomganger, og jeg så potensialet. Og jeg gjorde det samme i Start i sin tid,» uttalte Riulf Rustad, som kalte satsingen «Rever Sport».
I juni 2024 kunne Finansavisen fortelle at Rustad realiserte over 100 millioner kroner fra aksjeopsjoner i olje- og gassprodusenten BlueNord. Totalt hadde han utøvd 293.000 opsjoner med en innløsningskurs på 160 kroner, som var langt under børskurs på 550 kroner den gang. Med andre ord satt Rustad igjen med en kjempegevinst, men han ville ikke røpe hvor mye.
«Det er ikke så gærent», uttalte Rustad.",Error generating text.,no
24_28_04_2025,"– Når prisene er like, men lommeboka ulik velger Stoltenberg de rike",Olav Halvor Megård,https://g.acdn.no/obscura/API/dynamic/r1/ece5/tr_2000_2000_s_f/1571392015000/arbe/2019/10/18/11/04NYH_01-01-DSC_0478.jpg?chk=A80951,2025-04-27 09:51:37,https://www.retten.no/nar-prisene-er-like-men-lommeboka-ulik-velger-stoltenberg-de-rike/o/5-44-1005465,Politics,"Meninger Dette er et debattinnlegg. Innlegget gir uttrykk for skribentens holdninger.
Innledningsvis føler kronikkforfatteren det riktig å berømme statsminister Jonas Gahr Støre og finansminister Jens Stoltenberg for fremragende diplomati i vår nasjons interesse på den internasjonale scene.
Men når det kommer til å bekjempe fattigdom og matkøer her hjemme, eller øke satsene til de gruppene som har minst, eller sågar å bevilge noen milliarder ekstra til eldreomsorg, framstår regjeringen og statsministeren med påtakelig unnfallenhet. For landets drøy1 millioner alderspensjonister og 350.000 trygdede virker proporsjonene og forholdsmessigheten i bevilgninger til utlandet kontra våre egne å være i en gigantisk disharmoni.
Når prisene er like – men lommeboka ulik – så velger Stoltenberg de rike.
Pensjonistpartiet mener at alle skal ha samme lønnsutvikling, uavhengig av om du er yrkesaktiv, ufør ellen pensjonist. Vi er skuffet over redningsplanken til Arbeiderpartiet, nemlig Jens Stoltenberg. Vi hadde håpet at selve pensjonsreformens far, burde ha større innsikt enn å forsøke et valgstunt med mer penger til de som allerede har mest. Finansministeren vil heve taket for lønninger i staten fra 2 millioner. Statsministerens lønn pr. 01.01.2025 er kr 2.057.000. Hvordan fikk han det til? Grensen skulle jo være 2 millioner?
Nedlatenhet fra politiske partier på Stortinget Regjeringen og for den saks skyld mange av de andre partiene blåser i pensjonister og uføre – de er bare viktige ved valg. Ingen snakker om at vi fortsatt har en betydelig underregulering ved pensjonsoppgjørene. I vårt handlingsprogram krever vi at pensjonister og uføre skal ha samme lønnsutvikling som yrkesaktive. Det er et spørsmål om rettferdighet, respekt og økonomisk trygghet for dem som har bygget landet. Når vi vet at levekostnadene øker og at pensjonister rammes like hardt av prisvekst som andre, må pensjonsreguleringen og lønnsutviklingen sikre lik kjøpekraftsutvikling.
Jonas Gahr Støre sa i sin landsmøtetale følgende:
– Når vi alle går i pluss så skal vi sørge for at de andre ikke går i minus.
«De andre» er oss pensjonister. Dette er en klar beskjed om at vi blir stående på stedet hvil. Det er Stortinget som har vedtatt at løpende pensjoner får sin pensjon regulert med gjennomsnittet av de siste to års lønns og prisvekst. Ap og de andre partiene som gir blaffen har mulighet til å overstyre de som fastsetter trygdeoppgjøret ved å gi et ekstra tilbud – noe som er fullt mulig hvis de vil. Pp tror ikke det vil skje. Til det er styringspartiene i norsk politikk altfor regelstyrt. Det forventes at vi skal sitte blide og tilfredse i gyngestolen.
Opplevelse av dyp urettferdighet i forhold til de yrkesaktive Pensjonister i Norge blir år etter år hengende etter i den økonomiske utviklingen og den faktiske reelle økning av kjøpekraft. Mens yrkesaktive får årlige lønnsøkninger og justeringer som følger pris og lønnsveksten får vi pensjonister en vedvarende nedgang i kjøpekraft. Dette er uverdig. Etter et langt liv i arbeid og bidrag til fellesskapet, endrer den økonomiske hverdagen seg dramatisk når man går over på pensjon. Vi har betalt skatt, bidratt til velferdsstaten og skapt det samfunnet vi alle nyter godt av i dag, fellesskapet, rettferdighet og likeverd. Over en periode på 25 til 30 år som pensjonist utgjør dette i realiteten en reduksjon på 20 % i pensjonsutbetalingene. Dette skjer automatisk uten rett til reelle forhandlinger. Kjære alle 1 million alderspensjonister, det er på tide å våkne. Gi din stemme til Pp, vi vil gjøre en forskjell.
Lønnsvekst i Norge – hvem har fått mest?
Fra 2011 til 2024 har lønnsveksten variert. Stortingsrepresentanter har hatt en økning på 56 % dvs. en stigning fra 750.900 kr til 1.171.000 kr. Vanlige arbeidstakere har hatt en økning på 59 %, en økning fra 465.100 kr til 741.000 kr mens vi pensjonister i samme periode har hatt en økning på 30 %, dvs. ca. 3 % årlig økning. Mens politikerne har fått en betydelig lønnsvekst har pensjonistene hatt en langt mer moderat økning. Som pensjonister burde vi «hyle ut» og forlange at staten sikrer pensjonister og uføre i en situasjon der internasjonal uro i tillegg påvirker levekostnadene her hjemme.
Pensjonister som etterspurt arbeidskraft
Virkeligheten i «verdens rikeste land» er mangel på arbeidskraft i så vel privat som i offentlig sektor. Nå opplever vi pensjonister, at vi blir etterspurt som en skjult ressurs i arbeidsmarkedet. Det er ikke måte på hva vi skal bidra med. Men her blir vi møtt med ordninger som pensjonistlønn og alskens regler om redusert pensjon osv. Pensjonistlønn utgjør kr 258,- i 2025 ut fra en gjennomsnittlig ordinær timelønn. Dette er en fastsatt sats fra staten for personer som har gått av med alderspensjon. Er det rettferdig at pensjonister skal ha lavere lønn enn yrkesaktive?
Pensjonister og frivilligheten
Vi opplever også å bli mer og mer etterspurt som ressurs til ulønnet frivillig arbeid. I 2024 ble pensjonisters frivillige arbeid verdsatt til 40 milliarder kroner. Dette tilsvarer 56.400 årsverk. Disse tallene understreker den viktige rollen pensjonister spiller i det frivillige arbeidet, både i form av tid og verdi. Uten pensjonisters frivillig arbeide ville Norge stoppe opp. Ingen politikere med mulighet til å gi oss forhandlingsrett ved pensjonsoppgjørene burde tvile på vår harme over hvordan disse oppgjørene nå blir fastsatt.
Minstepensjonen = fattigdom i verdens rikeste land
Altfor lenge har minstepensjonistene levd på en pensjon under EUs fattigdomsgrense. Over 42000 enslige minstepensjonister må klare seg på en inntekt som er 33.000 kroner lavere enn det EU definerer som nødvendig for å leve et anstendig liv.
Pensjonistpartiet krever at minstepensjonen snarest løftes over fattigdomsgrensen. En økning på kr 6.000 i året, som er foreslått fra mai 2025, er et steg i riktig retning, men er langt fra nok. Våre eldre fortjener ikke symbolpolitikk. De fortjener økonomisk trygghet.
Pensjonistpartiet foreslår et kraftig løft på minst 40.000 kroner i året for minstepensjonistene, slik at ingen eldre i Norge må velge mellom varme og mat.
Nå er tiden inne for å vise at Norge tar vare på sine eldre i praksis. Det handler om anstendige prioriteringer. Pensjonistpartiet står for et verdig liv – hele livet.
Pensjonsoppgjøret 2025
Prognosen for årets økning fra folketrygden er basert på et regnestykke der man tar utgangspunkt i gjennomsnitt i gjennomsnittet av lønns og prisvekst. Prognosen er 3,49 % økning fra 1. mai 2025 Årlig pensjon blir 3,25 % høyere for 2025 enn 2024. Fasit kommer 22.05.2025.
Pensjonistpartiet mener dette er altfor dårlig.",Error generating text.,no
1_28_04_2025,Aker Solutions har sikret inntil 21 mrd. i grønne kontrakter,Ada Lea,https://akamai.vgc.no/v2/images/aebe1c96-6a54-40b3-ba64-00dfc195574a?fit=crop&format=auto&h=1267&w=1900&s=853f701b665215fb8c4882e5621b66e69056edda,2025-04-28 04:10:03,https://e24.no/energi-og-klima/i/gwGe4A/aker-solutions-har-sikret-inntil-21-mrd-i-groenne-kontrakter,"Business, Science, Tech","Så langt i år har Aker Solutions sikret seg grønne kontrakter verdt opptil 21 milliarder kroner. Likevel merker fornybarsjefen at tempoet i det grønne skiftet er på vei ned.
– Euforien har lagt seg. Det er det egentlig ikke noe tvil om. Men det er ikke det samme som at alle går rundt og henger med nebbet, sier Henrik Inadomi.
Han er konserndirektør for avdelingen New Enegy i Aker Solutions. Til sammen leder han 1.600 hoder i Oslo, India, London og Malaysia som jobber med fornybar energi og omstillingsteknologi som karbonfangst, lagring og elektrifisering.
E24 møter ham i Aker Solutions hovedkontorer i Oslo.
Så langt i år har selskapet sikret seg grønne kontrakter verdt opptil 21 milliarder kroner. Likevel merker han at tempoet i det grønne skiftet er på vei ned.
– De beste prosjektene som beholdes, mens de mest high flying-prosjektene blir satt på vent, sier han.
De siste tre årene har segmentet han leder stått for rundt 20 prosent av Aker Solutions inntekter. Og så langt i år har segmentet sikret seg en rekke kontrakter.
– Rekalibrering
Inadomi peker tilbake på den grønne euforien som for alvor skjøt fart rundt 2020. Lave renter og økt klimafokus førte til stor kapitaltilgang og vekst i markedet.
Så signerte president Joe Biden Inflation Reduction Act (IRA) i 2022, en gigantisk skattepakke til grønn omstilling.
Men siden har verdensbildet endret seg. Krigen i Ukraina og rentehevinger har dempet investeringsviljen.
– Det har ført til en ganske tydelig rekalibrering av ambisjonsnivået.
Han merker det både i hva kundene kommuniserer – og i hvor lett de får tilgang på finansiering.
I tillegg gjør president Donald Trump nå sitt for å rulle tilbake IRA og utbyggingen av fornybart.
Milliardprosjekter
Likevel har Aker Solutions sikret seg en rekke grønne kontrakter siden årsskiftet, totalt til en verdi mellom 13,5 og 21 milliarder kroner:
Norfolk Vanguard West og East – Offshore vind (Storbritannia): Kontraktsverdi mellom 8 og 12 milliarder kroner
Hafslund Celsio – Karbonfangst i Oslo: Kontraktsverdi mellom 2,5 og 4,0 milliarder kroner
BalWin 1 – Offshore vindkraft (Tyskland): Kontraktsverdi mellom 1,5 og 2,5 milliarder kroner
Northern Lights Fase 2 – CO₂-lagring: Kontraktsverdi mellom 1,5 og 2,5 milliarder kroner
Aker Solutions være leverandør til oppgraderingen av Svean vannkraftverk. Kontraktsverdien på den er under 500 millioner kroner, siden prosjektet ikke er meldt til børs.
I tillegg har Aker Solutions lansert tre nye design for flytende vindfundamenter.
– Det er bevegelse i både offshore vind og karbonfangst, sier Inadomi.
De siste tre årene har rundt 20 prosent av Aker Solutions inntekter kommet fra fornybart og overgangsløsninger.
Aker Solutions viktigste offshore vind markedet er i Europa, spesielt Storbritannia og Tyskland. Men Inadomi har ikke gitt opp håpet om at Norge også skal bygge ut sin havvindssatsning, tross stor usikkerhet i markedet.
– Vi må klare å stå i usikkerheten. Myndigheter, utviklere og leverandører må samarbeide og jobbe målrettet for å modne fram prosjekter som tar oss i retning av et mer dekarbonisert energisystem.
– Vil gå saktere
Da Joe Biden innførte i IRA i 2022 merket Inadomi at en del aktører flyttet noe av oppmerksomheten fra Norge og Europa til USA.
Aker Solutions valgte å ikke følge den strømmen.
– Å flytte eller posisjonere seg i nye markeder, opprette kontor, ikke sant, det er tung investering som ikke bare er rammevilkår drevet. Så da konkluderte vi med å ikke på satse tungt i USA for å følge IRA, sier han.
Det er en beslutning de står godt i, sett i lys av president Donald Trumps politikk på fornybar energi og omstilling.
Trump har tatt store steg for å stanse finansieringen av grønne prosjekter. Han har blant annet stoppet Equinors gigantiske havindsatsning i New York og har sagt han vil borre etter mer olje og satse mer på kull.
– Personlig skulle jeg ønske Trump-administrasjonen var mer fokusert på energiomstilling og viktigheten av å redusere karbonutslipp. Jeg tror det fortsatt vil være bevegelse i USA, men det vil gå saktere når du får en så tydelig føring fra føderale myndigheter, sier han.
Ikke påvirket av handelskrig
I tillegg har Trump annonsert en rekke inngripende toller som har snudd opp ned på global handel.
– Handelskrig og tollbarrierer skaper økt usikkerhet i markedet. Vi gjør det vi kan for å hensynta at den usikkerheten slår inn på økte kostnadsnivåer, sier Inadomi.
– Vil verdikjedene endre seg som følge av handelskrigen?
– Det kan de gjøre, men vi har ikke sett de store reetableringene av forsyningskjeder ennå.
– Tror du Asia vil få et større forsprang innen fornybart, nå når USA satser mindre?
– Det som er interessant med en del asiatiske land er at de ikke kommuniserer ambisjonene sine veldig høyt, men at de gjør mye på bakken. Et typisk eksempel er Kina, hvor sol og vind vokser veldig mye – uten at de står på barrikadene og annonserer dette, sier han.
India har også en veldig spennende og stor satsing, sier han. Aker Solutions har posisjonert seg der for å ta en del av energiomstillingen i landet.
– Aker Solutions har vært i India siden 70-tallet. Vi har rundt 1100 ingeniører som leverer engineeringstjenester til Aker Solutions prosjektportefølje, sier han.
I India har de blant annet kommet langt innen ammoniakk- og hydrogenprosjekter, sier han. Det er en satsing som er på god vei.",Error generating text.,no
39_28_04_2025,Lise Marit og Martin fulgte småbruksdrømmen,Merete Landsend Journalist,https://labrador-www.kk.no/images/82973304.jpg?imageId=82973304&x=0&y=3.99&cropw=100&croph=38.17&panox=0&panoy=3.99&panow=100&panoh=38.17&width=1200&height=683,2025-04-27 06:30:00,https://www.kk.no/livet/lise-marit-og-martin-fulgte-smabruksdrommen-en-liten-perle/82990820,Business,"Lise Marit Syftestad (31) og Martin Litwicki (31) hadde bare vært kjærester i fire og en halv måned da de bestemte seg: De ville bo på gård.
- Vi visste begge at vi ville ut av Oslo. Martin hadde ett krav: utsikt til vann og fjell – og det har han fått. Ellers kunne jeg bestemme stort sett alt, forteller Syftestad.
Hun vokste opp i Kvitseid i Øvre-Telemark og hadde alltid drømt om å bo på gård.
Og drømmegården, den fant de i Tinnegrend utenfor Notodden.
- Vi falt for sjarmen, mulighetene, men mest av alt utsikten over innsjøen Heddalsvatnet, omringet av vakre Telemarksfjell. Her har vi vår egen liten perle, med hobbydyr og en grønnsakshage.
De arrangerer ulike aktiviteter og arrangementer på tunet, og leier ut en liten mini-hytte – «Utsikten». Nå er de i ferd med å lande de siste detaljene for årets arrangementskalender, blant annet åpen gård, keramikkurs og yogaretreat.
Ingen av dem kunne noe om gårdsbruk fra før, og læringskurven har vært særdeles bratt. Begge har bakgrunn fra mediebransjen. Syftestad er kjent fra TV-skjermen, i hovedsak som programleder for ulike barneprogram.
- Vi måtte bare finne ut av ting underveis. Det er litt rått at man kan lære noe helt nytt i en alder av 30, ellers tror man jo gjerne at man er ganske så utlært når man er voksen.
Så hva har de lært? Mye om dyr.
På gården har de geiter og høner, hund og katt. Og de har hatt ullgriser, som nylig ble slaktet.
- I tillegg har jeg lært mye det økonomiske ved å ha gård, og hvordan man skal tjene penger. For oss handler det veldig mye om at vi må ha flere bein å stå på, siden vi ikke driver et tradisjonelt jordbruk. Og uansett blir du ikke rik av å være bonde. Da må du i så fall ha veldig flaks, ikke minst at alt skal klaffe med tanke på været, sier hun.
- Mye jobb
I fjor ble det publisert 1034 annonser med småbruk til salgs på Finn.no. Til sammen ble det gjort over en halv million søk etter «småbruk», det mest populære og brukte søkeordet på Finn eiendom.
- Mange drømmer om det frie liv på en gård, men det er viktig å være realistisk, sier Jan Bangen, advokat i Norges Bondelag.
Vær klar over at det er mye jobb å drive gård, særlig hvis du skal ha dyr, sier han.
- Du må regne med at det er jobb hele tida, og at mye uforutsett kan skje. Plutselig blir hele avlingen ødelagt på grunn av frost, tørke eller flom, så du må være forberedt på at det vil gå veldig opp og ned.
Hvor mye startkapital som trengs for å virkeliggjøre drømmen, avhenger av hvor og hva man vil.
- Kjøper du et småbruk i distrikt-Norge, kan du komme greit ut av det. Kanskje må du regne med litt lengre reisevei til jobb, men mange har jo mulighet til å arbeide hjemmefra i dag. Og et sted skal du jo bo uansett.
Prisen på småbruket styres også av hvor mye skog som følger med.
Skal du tjene penger på gården og leve av den i større eller mindre grad, må du begynne å tenke økonomi.
Jan Bangen, advokat
- Det kan være smart å ha en jordbrukseiendom med litt skog til. Men mye skog er dyrt, for det er penger i det.
Deretter blir det et spørsmål om selve gårdsdriften. Hvis tanken er å kjøpe gård for å ha en anledning til å ha en hest og noen hobbysauer, må den finansieres som enhver annen hobby.
- Men skal du tjene penger på gården og leve av den i større eller mindre grad, må du begynne å tenke økonomi, sier han, og fortsetter:
- Det er ikke så vanskelig å få seg et fint sted å bo og dekke en del av kostnadene sine med noen inntekter fra gården. Men skal du kunne leve av det, er det jo veldig viktig å lære seg ting, være flink og stå på.
Snakk med de tidligere eierne, finn ut hva de har gjort, og hva du kan adoptere og drive videre, råder Bangen.
- Kanskje kan du kombinere dette med annen type drift? Husk at det finnes ganske mange forskjellige slags tilskuddsordninger for å gå i gang med virksomhet, hvis det er dette du ønsker, sier han.
Bli venn med naboene
Skal du få innvilget støtte, må du drive en virksomhet. Men mange av de unge som kjøper gård, har ikke stablet på beina en næring ennå.
- De kan likevel få forhåndsregistrert seg for merverdiavgift, slik at støtteordningen kan komme i gang, og det får man så lenge man driver med produksjon, sier han.
Skal det bli penger av å drive business på gården, må du satse litt større enn bare for kosens skyld.
Hvis du investerer forsiktig i redskap og kan spe på med litt vedsalg fra skogen din, er det mulig å gjøre det bra økonomisk, mener han.
- Det kan bli økonomi i småting også, hvis man er villig til å jobbe for det. Noen leier ut geiter til å beite ned områder – såkalt landskapsrensking – og det er faktisk ganske god butikk. Og vi ser at folk får til ting på veldig små arealer. Har du 20 mål med bringebær, for eksempel, er det nesten til å leve av - hvis du er flink.
Skal du levere kylling eller melk, må du melde seg inn i en samvirkeorganisasjon som tar imot disse varene.
- Mange av de nye ysteriene, som lager verdens beste oster, har startet opp bedriften helt fra scratch. Det lages mye forskjellig rundt omkring i landet nå, det brygges øl og lages Armagnac (druebrennevin), eplemost og eplesider. Det er mange muligheter i dag som ikke var der før.
Det er lurt å knytte til seg en regnskapsfører fra dag én mener Bangen. Gjerne en som kjenner gården – og i hvert fall en som har kunnskap om landbruket.
- Hvis du kan «arve» den forrige regnskapsføreren fra gårdens tidligere eiere, kan vedkommende komme med økonomiske råd helt fra start. Spør hva slags muligheter du har. Du kan få hjelp til å vurdere investeringer, og om dette er noe du kan tjene penger på.
Ikke la deg friste til å kjøpe altfor dyr traktor med masse ekstra utstyr som du ikke trenger, råder han.
- Det er masse ordninger med deling av redskap blant bønder i dag. Noen ganger velger man å kjøpe redskap sammen, eller man leier av hverandre. Dette kalles for maskinsamarbeid.
Skal du drive gård, ikke bare bo der, bør du absolutt ta kontakt lokalt og bli venn med de lokale bøndene, mener Bangen.
- Vær åpen og si hva du kan og ikke kan, og hva du trenger hjelp til, og vær tydelig på at du ønsker å bli en del av miljøet og bidra med det du kan. Da vil man alltid bli godt mottatt. Blir du en del av gjengen, kommer folk innom og hjelper til, du må bare sørge for å alltid ha kaffen klar.
18 milliarder i tilskudd
Hvis du skal starte som bonde, kan du søke om produksjonstilskudd. Det er den store inntektskilden for de fleste som kjøper gård.
- Det er ganske mange skjemaer og søknader du må fylle ut. Så det er ikke bare å kjøpe et småbruk og få penger for å bo der, det må være litt mer enn det, sier Robert Rønning, kommunikasjonsdirektør i Landbruksdirektoratet.
Årlig er det rundt 37 000 bønder som søker om produksjonstilskudd, og i år fikk de utbetalt ca. 18 milliarder kroner. Man kan få tilskudd under forutsetning av at man driver med husdyr- og /eller planteproduksjon.
Det er også muligheter for å søke om ulike tilskuddsordninger, både det som kalles for regionale miljøtilskudd, pristilskudd og avløsertilskudd.
- Du må fylle en del informasjon når du søker, både hva slags dyr du har, hvor mange dyr du har, areal og annet. Da vil du få en tilbakemelding på hva du kan få, sier han.
- Er det vanskelig å få innvilget støtte?
- Nei, ikke hvis man er bonde og oppfyller kravene. Vi ønsker jo at det skal være jordbruksvirksomhet i Norge. Men det er klart, de aller fleste vil nok erfare at man må ha en viss størrelse på gården for å kunne leve av den på heltid.
Lærer av hverandre
Lise Marit Syftestad og Martin Litwicki sper på med frilansjobbing ved siden av, hun som journalist, han fotograf. Syftestad er for tida i mammaperm med sønnen Sebastian (5 mnd), mens Litwicki forbereder høysesong for sin fotovirksomhet. Framover blir det mye jobbing på festivaler og reiser med artister for hans del.
Paret er medlem av et landbruksnettverk bestående av seks bedrifter, som alle driver med landbruk på litt forskjellige måter.
- Noen produserer cider, andre driver med utleie av selskapslokaler eller dyrker og selger lokale produkter.
Gårdeierne i nettverket møtes én gang i måneden for å gi hverandre støtte, råd og oppmuntring. Og for å lære av hverandre.
- I det daglige er jo Martin den eneste kollegaen jeg har, og motsatt. Å være gründer, og ikke minst bonde, kan være litt ensomt. Så det er veldig lurt å finne et nettverk med andre likesinnede, noen i nærområdet som kan gi deg konstruktive tilbakemeldinger.
Sammen med de andre bedriftene har de søkt Innovasjon Norge om økonomisk støtte - et felles tilskudd - til drift av nettverket og felles synlighet og prosjekter.
- Det finnes en god del støtte å få, blant annet kan du søke om tilskudd til å ruste opp ruste opp driftsbygninger, hvis du kjøper et småbruk som trenger opprustning. I tillegg kan du søke om støtte hos kommunen og fylkeskommunen, for eksempel til enkeltstående arrangementer. Det handler mye om å ha gode ideer og tenke litt nytt, da er kommunene ofte interessert i å bidra.
Selv har ikke paret gjort en stor innsats for å få økonomisk støtte til gården.
- Vi kunne nok ha stått på mer for å få pengestøtte. De fleste investeringene vi har gjort her på gården, har vi gjort av egen lomme, fordi vi har hatt mulighet til det.
Hun legger til:
- En annen grunn til at vi ikke har søkt om økonomisk støtte, er fordi systemene er litt kronglete, søknadene er tunge og tidkrevende, og man skal passe inn i en mal som ikke alle gårder eller virksomheter gjør. Det kan være litt demotiverende.
De fleste investeringene vi har gjort her på gården, har vi gjort av egen lomme, fordi vi har hatt mulighet til det.
Lise Marit Syftestad
Et godt tips er å benytte seg av tilgjengelig kunnskap fra andre bønder i området, sier hun.
- Vi er veldig privilegerte og har mange gode naboer som kan alt mulig om gårdsdrift. Det har vært til god hjelp. Selv om man kan søke om forskjellig slags pengestøtte, er det det lite som er så verdifullt som den kunnskapen folk sitter på.
Ikke hobbyvirksomhet
Innovasjon Norge tilbyr finansiering til dem som driver med bærekraftig matproduksjon eller andre næringer i tilknytning til landbruket.
Hvis du ønsker deg et bittelite bruk for å ha som hobby, og ikke skal drive noen slags næringsvirksomhet, vil du slite med å kunne få økonomisk støtte.
- Vi skal fremme utvikling av næring både i landbruk og i andre næringer. Det er ingen støtteordning for å kjøpe et bruk, i beste fall kan du få et vanlig lån hos oss, sier Kjell Bruvoll, spesialrådgiver landbruk, Innovasjon Norge.
Likevel finnes det en egen ordning for dem som er under 35 år og kjøper gård.
- Du kan få noe som heter tilskudd til mindre investeringer ved generasjonsskifte. Det kan være aktuelt for unge som har overtatt landbrukseiendommer, sier han.
Du kan få inntil 1,4 millioner kroner i støtte.
- Men det må knyttes til at man skal drive næring innenfor tradisjonelt landbruk eller andre landbruksbaserte næringer, altså tradisjonelle husdyr eller planteproduksjoner eller for eksempel lokalmatforedling eller reiseliv.
Hvis du vil begynne med foredling av mat eller reiseliv, eller annet som ikke noe som har noe med tradisjonelt landbruk å gjøre, kan du søke om å få et markedsavklaringstilskudd – på inntil 100 000-200 000 kroner for å avklare om ideen er liv laga.
- Det må hele tiden ligge et potensial for å utvikle en næring, det kan ikke være noe du skal drive med som hobby, sier Bruvoll.
Landbruksmidlene er viktig i distriktspolitikken, påpeker han.
- Derfor vil det antakelig være lettere å få aktuelle støtteordninger hvis du befinner i et utkantområde, enn om du er i et bynært område.
Hvis svaret på om ideen er liv laga er ja, er det mulig å få noe Innovasjon Norge kaller «etablerertilskudd kommersialisering».
Det kan brukes til å etablere en bedrift, produktutvikling, utarbeide merkevare og design, emballasje, nettside og nettbutikk, bygge kompetanse og nettverk, samt mindre fysiske investeringer.
Støtten kan utgjøre inntil 50 prosent av godkjente kostnader, avgrenset til 1 million kroner.
Neste steg kan være å søke om støtte til «bedriftsutvikling i andre næringer og investeringer i andre næringer». Da må du ha en bedrift som er oppe og går.
- Er det mulig å få flere tilskudd samtidig?
- Ja, hvis det er snakk om en etablert virksomhet, kan man jo tenke seg at man kan få støtte både til for eksempel produktutvikling, og investering, sier Bruvoll.
Han trekker fram gårdsysting som eksempel:
- Norge ligger veldig langt framme i egenproduksjon av ost. Ysteri skjer ofte en tilknytning til at man driver melkeproduksjon. Så her har man kanskje etablert en virksomhet og fått støtte til produktutvikling, og hvis det er behov for å skalere opp, kan man få støtte til produksjonsanlegg.
Innovasjon Norge deler ut midler til mange ulike virksomheter og aktiviteter.
- Noen driver med reiselivsbaserte aktiviteter og arrangerer at folk kan komme der og bo på gården. Man kan for eksempel ha servering, eller ta betalt for å ha med guide ut i naturen. Aktivitetsbaserte ferier er klart mer populært nå enn tidligere.
Andre får støtte til å dekke kostnader i sammenheng med produksjon av frukt og bær.
Det er bare fantasien – og markedet - som setter grenser for hva man kan gjøre.
- Det vanligste vi gir støtte til i privatmarkedet, er foredling av mat. Har du en sau eller en ku, kan du enten lage en pølse eller lage en ost. Det handler om å foredle gårdens egne produkter.
Ikke så stille likevel
Lise Marit Syftestad og Martin Litwicki bruker sosiale medier for å promotere virksomheten sin. Både oppturer og nedturer deles med følgerne på Instagram og Tik Tok.
- Vi opplever at mange finner inspirasjon i valgene vi har tatt, sier hun.
Nå har de bodd på Syftestad Gård i snart tre år.
- Vi ønsker å skape et sted der folk kan komme og kjenne på ro, møte dyr og være i kontakt med naturen.
Paret har aldri angret på valget de tok, men enkelte dager kan de lengte litt tilbake en enkel tilværelse uten forpliktelser. Som midt på vinteren da Litwicki måtte ut på nattestid og brøyte snø, og grisene var på rømmen. I fjor ble geitekillingene født på selveste julaften.
- Tre av dem måtte mates med flaske, så det ble til at jeg matet babyen inne og Martin matet geitene ute. Da tenkte vi nok at det hadde vært digg med 50 kvadratmeter på Grünerløkka og ingen dyr. Så det hender at vi savner litt å ha det enkelt. Vi flyttet jo ut på landet og tenkte vi har «slow living», men det er ikke noe som er slow her. Likevel elsker vi det.
Livet på gård er ikke for alle, påpeker hun.
- Men hvis du elsker nærkontakt med dyr og natur, og liker å dyrke egen mat og bli skitten under neglene, er det veldig fint.
Fakta om norske gårder:
Norske gårder er små i forhold til mange andre land i Nord-Europa. Gjennomsnittlig størrelse i Norge er 262 dekar per gårdsbruk mot 500 dekar i Sverige og Finland, 640 dekar i Tyskland og 790 dekar i Danmark.
Fra 1969 til 2023 har antall gårdsbruk i drift i Norge gått ned fra 155 000 til 37 600. Jordbruksareal i drift har gått noe ned, men matproduksjonen har økt betydelig.
De siste årene har støtten til jordbruket i Norge økt betydelig, fra 16,7 milliarder kroner i 2020 til budsjetterte 28,8 milliarder kroner for 2025.
Bøndene får tilskudd per dekar de dyrker og per husdyr på gården, såkalt produksjonstilskudd. Husdyrprodusenter får også tilskudd for å betale en avløser et visst antall timer hvert år. Disse ordningene utgjør over halvparten av statsstøtten til jordbruket.
I tillegg gis det tilskudd per kilo solgt vare for flere ulike jordbruksprodukter. Regionalt miljøprogram er en ordning der bønder kan få tilskudd for å utføre tiltak som er positive for klima, miljø og kulturlandskap. Det finnes også erstatningsordninger, investeringsstøtte, frakttilskudd m.m.
Mange av tilskuddene er høyere i de geografiske områdene der det er mest utfordrende å drive med jordbruk, en såkalt distriktsprofil. Det gis også høyere arealtilskudd for vekster som er krevende å dyrke.
Tilskuddene er høyere per ku for dem med få kyr. Dette skal bidra til å styrke små og mellomstore bruk.
Kilde: Norsk institutt for bioøkonomi (NIBIO)
Les mer på innovasjonnorge.no og landbruksdirektoratet.no om ulike tilskudd du kan søke om støtte til.",Error generating text.,no
57_28_04_2025,Arne Slot vil fortsatt ikke snakke om ligagull før jobben er gjort,Arild Skjæveland,"https://m.liverpool.no/media/tquhqyg0/arne-slot-spurs.jpg?w=1200&rect=center,middle,6000,3375",2025-04-27 09:00:10,https://www.liverpool.no/nyheter/2025/4/arne-slot-vil-fortsatt-ikke-snakke-om-ligagull-foer-jobben-er-gjort,Sports,"Noen vil nok føle at det sportslige har kommet i annen rekke denne helgen, og at det er en kamp mot Tottenham som skal spilles før noen begynner å snakke om ligagull.
Men skal en ikke bygge opp mot en mulig gullfest nå, med en situasjon der Arsenal ikke kan ta igjen Liverpool på poeng og kun ett poeng trengs, når skal en gjøre det?
En som er i den leiren, og ikke vil snakke om ligatittel får det faktisk er 100 prosent, er Arne Slot.
«Hovedbudskapet i dag er veldig enkelt: Vi har en jobb å gjøre», skriver Slot i kampprogrammet før dagens kamp.
«Det er en jobb alle som er tilknyttet Liverpool FC bør være entusiastiske for, fordi mulighetene som ligger foran oss er åpenbare for alle. Men, som i hver eneste kamp vi har spilt denne sesongen, vil hardt arbeid være helt avgjørende».
Må være på sitt beste
Tottenham har hatt en veldig vanskelig sesong, og det er kanskje noe av grunnen til at selve kampen har fått lite fokus i oppbygningen til kampen. At Liverpool kan bli ligamester foran egne supportere er rett og slett en så mye større historie, enn det som skal skje i de 90 minuttene. Men ikke for Slot. Han vil ha sitt lag på sitt aller beste i dag.
«Fokus på oppgaven foran oss er ikke bare ønskelig – det er helt essensielt. Både på og utenfor banen må målet vårt være å komme så nær vårt toppnivå som mulig. Å nå disse standardene vil ikke være lett – det er det aldri – men det må være målet for alle som er inne på stadion i dag» skriver han.
«Det vi har nå, og i ukene som gjenstår av sesongen, er en fantastisk mulighet som vi bør gripe med begge hender. Det å avslutte sesongen som nummer én i denne ligaen ville vært en utrolig prestasjon, og etter å ha satt oss selv i en posisjon til å oppnå dette, må vi nå fullføre arbeidet som startet helt tilbake i fjor sommer. Innsatsen som er lagt ned i hver eneste treningsøkt og hver eneste kamp siden den gang har vært bemerkelsesverdig, men den har også vært helt nødvendig».
Liverpool - Tottenham spilles kl. 17.30 i dag og vises på V Sport PL og Viaplay.",Error generating text.,no
