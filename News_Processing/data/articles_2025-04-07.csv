aid,title,author,image_url,published_date,article_url,category,raw_text
1_07_04_2025,"Høgre, det handle­kraf­tige, trygge og fornuf­tige valet for Noreg",Ole Frank Bakken,https://vcdn.polarismedia.no/7eedeeec-5bc1-4e53-95c5-42b273642061?fit=crop&h=630&q=80&tight=true&w=1200,2025-04-07 05:30:00,https://www.smp.no/meninger/leserinnlegg/i/W01V1r/hoegre-det-handlekraftige-trygge-og-fornuftige-valet-for-noreg,Politikk,"Det er ikkje sikkert at det er fascismen som tar statar i Europa og USA, men det er nok fleire enn oss i Høgre som er uroa over situasjonen i verda for tida.
Du leser nå et leserinnlegg. Det uttrykker innsenderens mening.
Det som er viktig no er at ein i Noreg har handlekraft, tenkjer langsiktig, pragmatisk og fornuftig.
Høgre vil ta kampen for fridom, demokrati, tryggleik og miljø på alvor. I tillegg til krefter som vil demontera demokratia og avvikle ytringsfridomen syner vitskap at endringar i klima og demografi vil gje stor utfordringar på vår planet i åra framover. Migrasjon, sjukdom, ny nasjonsoverskridande kriminalitet, utnytting av ressursar og kamp om sanninga for å nemne noko. Korleis skal vi agere på dette? Mykje av det som skjer i verda i dag liknar på det som hende i mellomkrigstida og vi må freiste læra litt av det.
I staden for nasjonalisme, proteksjonisme og tollmurar, må vi søkje samarbeid, frihandel og sameksistens. Ideen om at heile verda må kjøpe norsk olje, gass, fisk og møblar, men ikkje be oss dele på våre ressursar eller marknad, bør vere utdatert. Vi misser ikkje råderett av å samarbeide og innordne oss avtalar med venskaplege nasjonar. Er vi ikkje nøgde kan vi når som helst melde oss ut, avslutte avtalar og samarbeid. Som Brexit, sjølv om dei no angrar fælt på utmeldinga.
Høgre sin tidlegare forsvarsminister og utanriksminister Ine Eriksen Søreide seier det klart og tydeleg; Det er no vi ser verdien av alliansar, vener og samarbeid. Noreg kan ikkje vente seg særbehandling i Europa slik vi har hatt for vane i alt for mange år. 70 prosent av vår eksport går til EU og Høgre vil intensivere samarbeidet og våre relasjonar med andre land. EU utviklar no sterkare samarbeid for land som vel å vere med når toget går. Noreg kan ikkje stå att på perrongen!
Dagens regjering verkar ha som motto om å sette ned eit utval, ein komité, undersøkje eller berre «tenkje på» alle store utfordringar som dukkar opp. Etter fire år med auka skattar, nye skattar, midlertidige skattar og skattar med tilbakeverkande kraft, fleire avgifter og vingling på nær sagt alle samfunnsområde, er det no på tide å ta ansvar og byggje og tryggje landet. Høgre vil ha ei historisk satsing på tryggleik og forsvar. Erna og Høgre har ein tydeleg og klar politikk og set handling etter ord, det har vorte vist før.
Høgre vil trygge velferdsordningane, få fleire i arbeid utan å svekke sjukelønsordninga, få ned helsekøar og endre stønadstrykket. Høgre er tydlege på at verdiar må skapast før dei kan bli delt og at vi må satse på jobbskaparane. Dagens regjering inviterer til skattesamtaler, Høgre inviterer til skattelette både for privatpersonar og bedrifter. Og sjølv om venstresida på inn og utpust snakkar om at Høgre vil gjere dei rike rikare, så har ikkje Høgre eit slikt mål.
Høgre vil skattlegge både rikfolk, bedrifter og dei som nyttar verdiar frå fellesskapet, om det er laks, energi eller på sjø og land. Men Høgre innrettar dette i samarbeid med næringane og eigarar slik at vi saman skapar vekst og utvikling. Høgre vil fjerne formuesskatt på kapital og aktiva som er viktig for å skape vidare vekst og sikrar norsk eigarskap. Det er ei gåte kvifor venstresida er så opptatt av å skattlegge arbeidande kapital, bedrifta sine anlegg og maskinpark sjølv om bedrifta går med underskot. Mobbinga av verdiskaparane må ta slutt."
2_07_04_2025,Regjeringen gir 61 millioner kroner til bransjeprogram,NTB,https://www.dagsavisen.no/resizer/v2/GVRR676BGNK6VXWVO3WCZ4JQ4M.jpg?smart=true&auth=5222209dbe840de12b91f418adb50eec28a66f8443e22dffe45c8acdc6af4f2f&width=1200&height=630,2025-04-07 05:17:14,https://www.dagsavisen.no/nyheter/innenriks/2025/04/07/regjeringen-gir-61-millioner-kroner-til-bransjeprogram,Politikk,"– Mangelen på kompetent arbeidskraft kan ikke bare løses ved å utdanne flere. Kompetansepåfyll til de som allerede er i jobb, er minst like viktig, sier forskning- og høyere utdanningsminister Sigrun Aasland (Ap) i en pressemelding.
Pengene vil komme folk til gode i industri- og byggenæringen, solkraftbransjen, informasjonstrygghet og IKT-bransjen og finansnæringen, opplyser regjeringen.
I tillegg er det 49 søknader under behandling innenfor helse- og omsorgstjenestene, men de har ikke fått tildelt penger ennå.
Stort spleiselag
Det er partene i arbeidslivet som har foreslått hvilke bransjer som bør ha bransjeprogram.
Programmene innenfor solkraft og helse- og omsorgstjenestene er nye, og får sine første tildelinger i år, heter det.
I alt kom det 140 søknader inn til Direktoratet for høyere utdanning og kompetanse, som forvalter ordningen.
– Bransjeprogrammene er et spleiselag. Staten gir tilskudd til fagskoler, høyskoler, universitet og andre kurstilbydere som utvikler og drifter relevante tilbud, forklarer direktør Sveinung Skule, som sier programmene er populære.
Det er solkraftbransjen og industri- og byggenæringen som får mest penger i den nye bevilgningen. De får over 19 millioner hver. Informasjonstrygghet- og IKT-bransjen får i underkant av 12 millioner, mens finansnæringen er tildelt over 10 millioner. Hva helse- og omsorgstjenestene får, gjenstår å se.
Les også:
Massiv norsk motstand mot Trumps politikk: – Skaper usikkerhet
Skreddersydd
Formålet med programmene er å gi ansatte, permitterte og arbeidsledige i bransjer med særlige behov for endring den nødvendige kompetansen til å mestre nye oppgaver, og dermed bli værende i jobben.
– Samarbeidet med partene i arbeidslivet gjør at vi får utviklet korte og fleksible utdanningstilbud som er skreddersydd til behovet i hver enkelt bransje, sier Skule.
Bransjeprogram er en tilskuddsordning der staten og partene i arbeidslivet samarbeider om å øke deltakelsen i kompetanseutvikling innenfor utvalgte bransjer. På den måten kan ansatte, permitterte og arbeidsledige få gratis kurs og utdanning.
Hvert bransjeprogram får tilskudd i tre år.
Les også:
Eksperten advarer: Ikke gå i denne kredittkort-fella
(+)
Les også:
400.000 vurderer til enhver tid om de orker å stå i arbeid
(+)
Les også: Bernard Minier:
– Det er uendelig mye elendig skit på strømmetjenestene
(+)"
3_07_04_2025,Børsene i Asia kollapser – Hongkong-børsen ned over 10 prosent,Siri Knutsen Vosgraff,https://imaginary.finansavisen.no/resize?width=980&interlace=true&url=https%3A%2F%2Fsmooth-storage.aptoma.no%2Fusers%2Fhegnar%2Fimages%2F125006560.jpg%3F%26accessToken%3D7fae3b12f272cbbf5976118a74a29a36bf01d6804e8e1c565d17384bdddd38e6,2025-04-07 04:23:29,https://www.finansavisen.no/finans/2025/04/07/8255974/borsene-i-asia-kollapser-hongkong-borsen-ned-over-10-prosent,Politikk,"Børsraset kommer etter at Kina fredag varslet 34 prosent ekstra toll på amerikanske varer som svar på USAs president Donald Trumps store tollkunngjøring onsdag kveld.
– Om noen sier de vil knuse rutene og brenne ned huset ditt, så kommer du med mottrusler. Det gjør KIna nå, sa Robert Næss, investeringsdirektør i Nordea, til Finansavisen.
Shanghai Composite i Kina raser 6,34 prosent, CSI svekkes 6,31 prosent og Hang Seng i Hongkong er ned voldsomme 10,63 prosent.
I Japan faller Nikkei 6,17 prosent til laveste nivå på 18 måneder, mens den bredere Topix-indeksen er ned 6,14 prosent.
Handelen i Japan ble tidligere mandag stoppet grunnet såkalte «circuit breakers», som stanser all handel ved ekstreme bevegelser.
Kospi i Sør-Korea er ned 4,80 prosent, og Taiex i Taiwan raser 9,71 prosent. I India faller Nifty 50 3,66 prosent, S&P/ASX 200-indeksen i Australia svekkes 4,01 prosent, og Straits Times i Singapore faller 8,07 prosent.
– Den eneste som virkelig kan bryte dette er president Trumps iPhone, og han viser lite tegn på at markedsraset plager ham nok til å revurdere en politikk han har trodd på i flere tiår, sier Sean Callow, senior valutaanalytiker ved ITC Markets i Sydney til Reuters.
Bekmørkt
På Wall Street var det fredag nok en grufull dag. Den brede S&P 500-indeksen endte ned 5,97 prosent til 5.074,10. Industritunge Dow Jones falt 5,50 prosent til 38.313,94. Teknologiindeksen Nasdaq endte ned 5,82 prosent til 15.587,79.
Investorene hadde ifølge Reuters trodd at børsrasene ville få Trump til å revurdere planene sine.
– Størrelsen og den forstyrrende virkningen av amerikansk handelspolitikk, hvis den opprettholdes, vil være tilstrekkelig til å tippe en fortsatt sunn amerikansk og global økonomi inn i resesjon, sier økonomisjef Bruce Kasman i JPMorgan, og setter risikoen for en resesjon til 60 prosent.
– Vi fortsetter å forvente en første lettelse fra Fed i juni, legger han til."
4_07_04_2025,"– Gjør vi ikke noe, er dette den sikre død",Malene Indrebø-Langlo,https://www.cdn.tv2.no/images?imageId=17618964&x=0&y=8.06&cropw=100&croph=71.67&panox=0&panoy=8.06&panow=100&panoh=71.67&width=1200&height=630,2025-04-07 04:01:05,https://www.tv2.no/nyheter/innenriks/gjor-vi-ikke-noe-er-dette-den-sikre-dod/17607429,Politikk,"– Hvem pusser støvlene dine når du er tilbake på Haakonsvern?
– Jeg pusser selvsagt støvlene mine selv.
Det er et sjeldent syn å se en av landets øverste militære sjefer, kontreadmiral og sjef for Norges maritime styrker, står med både støvler og knær godt plantet i et hav av søppel.
Beklager, din nettleser støtter ikke avspilling av videoklipp
Men «Sjef Sjø», Oliver Berdal, har et sterkt miljøengasjement for kysten.
– Jeg er vokst opp i skjærgården her ute, sier han, og peker ut over de mange øyene i Øygarden utenfor Bergen.
Hundrevis av ganger har han dykket og fisket her ute. Gjennom hele 80- og 90-tallet var dette familiens sommerparadis.
Men nå er sjefen for Sjøforsvaret alvorlig bekymret.
En miljøbombe
TV 2 fortalte nylig om den skjulte «mikroplastfabrikken» i Øygarden, en bergsprekk skjult i terrenget som rommet flere tusen liter plast.
– Dette er helt grotesk, sa Norges mest kjente plastrydder, Kenneth Bruvik, i Framtidshavet.
Sprekken fungerer som en kvern, maler opp plast som er skylt inn med havet, og lekker millioner på millioner med finmalt mikroplast ut igjen i skjærgården.
Forskerne slo fast at dette er en «miljøbombe». Sjefen for Sjøforsvaret er dessverre ikke overrasket.
Gjennom en lang operativ karriere i marinen, blant annet som skipssjef på ubåt og sjef for Kystvakten, har Berdal sett hvordan norskekysten stadig blir mer forurenset.
– De siste ti årene har jeg sett plastmengden øke mye, også gjennom dykkingen. En ting er hva du ser her, men det ligger også enormt med søppel på havbunnen, sier Berdal.
Den sikre død
I en stadig mer spent sikkerhetspolitisk situasjon, har flere tatt til ordet for at klima og miljø nå må vike for kuler og krutt.
– Sikkerhetspolitikken må ha forrang til all annen politikk, har Unge Høyres Ola Svenneby uttalt.
Samtidig advarer forskere om at klima ikke må bli taperen, når Norge skal ruste opp.
– Forsvarets oppgaver har sjelden vært større. Kan Sjøforsvaret bekymre seg og prioritere dette – plast i havet – nå?
– Det må vi bare. Det eneste som er sikkert, uavhengig av de alvorlige sikkerhetspolitiske skyene som henger over horisonten, er at klima og miljø er den sikre, sakte død, hvis vi ikke gjør noe med det, sier Berdal.
– Får vi ikke bukt med dette, vil det på et tidspunkt ta knekken på naturen. Og det har vi ikke råd til.
Problemet tiltar
– Forsvarets rolle er å beskytte og forsvare Norge og norske interesser. Men vi må også bidra til å bevare Norge, sier sjefen.
I flere år har Kystvakten bidratt til plastrydding, spesielt på steder det er vanskelig å komme til, som Svalbard, Jan Mayen og Bjørnøya.
– Dette har vi dessverre en del erfaring med, men problemet tiltar. Det blir stadig mer plast i havene våre.
Nå har kontreadmiralen bedt alle sine ansatte – nærmere 2500 ansatte og 1600 soldater i førstegangstjenesten – sette av minst én dag i året til å rydde plast.
Beklager, din nettleser støtter ikke avspilling av videoklipp
– Vi skal også ha årlige ryddeaksjoner med fartøyene våre, sier Berdal.
– Samtidig er det viktig for meg å understreke at vi ikke løser dette med å plukke plast. Det er allerede mer enn nok søppel langs kysten til å rydde i mange tiår fremover. Vi er avhengig av å gjøre noe med kilden til plastproblematikken, nemlig produksjon og bruk."
5_07_04_2025,Finanstopp med bønn til Trump,TV 2 AS,https://www.cdn.tv2.no/images?imageId=17625024&panox=0&panoy=0&panow=0&panoh=0&width=1200&height=630,2025-04-07 03:44:31,https://www.tv2.no/nyheter/utenriks/finanstopp-med-bonn-til-trump/17624997,Politikk,"Forrige uke stupte verdens børser etter at USAs president Donald Trump lanserte tollsatser som mange mener kan rasere verdensøkonomien. Dollarkursen sank. Oljekursen sank. Børser verden over stupte. Verdier for milliarder forsvant før stengetid fredag.
Usikkerheten er stor mandag når verdens børser åpner. Det kan komme nye utspill som sender børsene enda brattere nedover – eller det kan komme nyheter som gjør utsiktene litt lysere.
Ber Trump ta seg mer tid
Søndag kveld hadde finansmannen Bill Ackman, som støttet Trump under valgkampen, en bønn og en advarsel til USAs president.
– Presidenten har en mulighet på mandag til å be om timeout og ta seg tid til å reparere det urettferdige tollsystemet. Hvis ikke står vi overfor en selvpåført økonomisk atomvinter, og da må vi gå i dekning, skrev aksjeinvestor og finansmann Bill Ackman søndag kveld på X.
Han ber Trump gripe sjansen til å vente med tollsatsene i 90 dager mens han forhandler, skriver Axios.
Han er ikke alene. Forbes har gjort en undersøkelse blant tungvekterne på Wall Street. Av 50 Wall-street-topper, deriblant milliardærinvestorer, sier 72 % av dem ikke støtter Trumps økonomiske politikk. Mange støttet Trump da han kom til makten.
Trump sa søndag kveld til reportere at han ikke mener å skape uro på børsen, men noen ganger må man ta medisin.
Slik ser det ut på børsene mandag morgen
Japans hovedindeks Nikkei 225 er ned 6,1 prosent halvannen time etter åpning.
I Sør-Korea var Kospi-indeksen ned 4,4 prosent etter en og en halv times handel.
I Singapore falt børsene med 7,4 prosent.
I Hongkong åpnet Hang Seng indeksen med et fall på hele 9,5 prosent.
I Australia falt Sydney-børsens hovedindeks ASX 200 med 6 prosent.
Det er verd å merke seg at i Shanghai var fallet på hovedindeksen på 4,2 prosent, noe som er lavere enn ved de andre børsene.
Hvis Trump likevel følger Ackmans oppfordring senere i uka, vil kanskje de som er aller raskest til å selge seg ut angre. I hvert fall hvis det er nok til at finansmarkedet stabiliserer seg igjen. Hvis …
Usikkerhet er nøkkelordet mandag morgen. Gjennom helgen har Wall Street vært preget av sinne, frykt og frustrasjon, skriver The New York Times. Banker har spilt ut krisescenarioer for å ha strategien klar hvis tunge selskaper bukker under i dominoeffekten. For at pilene peker nedover, er det ingen tvil om. Spørsmålet er hvor hardt dette vil ramme.
Asia åpner med stup: – Spesielt sårbart
Gjennom helgen har analytikere advart om at Asia kan være spesielt sårbart i handelskrigen mellom Kina og USA, ifølge The New York Times. Kina har allerede svart på USAs toll-utspill med egne tollsatser fredag.
Børsene åpner først i Japan. Landets økonomi er tett knyttet til den amerikanske, både med utstrakt handel med USA og tungt eierskap i amerikansk statsgjeld. Ikke overraskende åpner børsen med et stup.
Pilene peker bratt nedover også i Hongkong, Shanghai, Australia og Singapore. Se tallene i faktaboks lenger oppe i saken.
Nasdaq-børsen i USA åpner ikke før klokken 15.30 norsk tid. Fortsatt kan Trump gripe inn og trykke på pause, slik Ackman ba ham om søndag kveld. Tallene i USAs finansmarked så foreløpig ikke like mørke ut som det vi nå ser på de asiatiske børsene.
Men når tunge profiler i finansmiljøet varsler «selvpåført økonomisk atomvinter» og resesjon hvis ikke Trump snur, står vi foran en svært dramatisk uke i verdensøkonomien.
Denne uka er det også ventet at EU kommer til å gi sitt svar på de amerikanske tollsatsene. Det er ikke kjent hvordan de vil svare, og det samme er tilfelle med 50 andre land som har kontaktet Det hvite hus. Donald Trump har lovet å forhandle med alle, men står hittil fast på at tollsatsene kommer til å bli gjennomført som planlagt."
6_07_04_2025,Først demonstrerte hun. Nå prøver hun å velge den mest «uskyldige» osten,Aysun Yazici,https://www.cdn.tv2.no/images?imageId=17596037&x=0&y=14.72&cropw=100&croph=71.67&panox=0&panoy=14.72&panow=100&panoh=71.67&width=1200&height=630,2025-04-06 22:09:44,https://www.tv2.no/nyheter/utenriks/forst-demonstrerte-hun-na-prover-hun-a-velge-den-mest-uskyldige-osten/17604261,Politikk,"Hvilken ost bør velges? Hvilken sjokolade bør spises?
Tyrkiske «Selin» bruker mange timer i matbutikken, men for henne handler det ikke om å spise sunt.
For mat er politikk, og gjennom kjøpene hun gjør, tar «Selin» et politisk valg.
Og hun er langt fra alene om dette i Tyrkia om dagen.
– Urettferdighet, lovløshet og fattigdom plager oss. Vi ønsker ikke å bli arrestert for dette. Vi ønsker å vise at vi er her og eksisterer, sier «Selin» til TV 2.
En omfattende boikottkampanje pågår i Tyrkia for tiden.
Millioner av mennesker velger bort TV-kanaler, aviser og merker som annonserer hos medieselskaper som har et åpent og nært forhold til regjeringen.
«Selin» er en av mange tyrkere som deltar i en boikottkampanje.
Av sikkerhetsgrunner ønsker hun å være anonym i saken, men TV 2 kjenner hennes virkelige identitet.
– 301 unge har blitt fengslet etter demonstrasjonene. Tusenvis er pågrepet. Mange har blitt redde og tør ikke lenger gå ut i gatene, sier «Selin».
– For å fortsatt vise vår motstand, boikotter vi, sier hun.
Arrestert
Det hele startet da universitetet i Istanbul trakk vitnemålet til Imamoglu, som i praksis diskvalifiserer han fra å bli valgt som presidentkandidat.
Dagen etter, 19. mars, ble ordføreren pågrepet.
Han ble anklaget for korrupsjon, terrorstøtte og en rekke andre forhold.
Pågripelsen skjedde da det ble klart at Tyrkias største opposisjonsparti, Det republikanske folkepartiet (CHP), ville nominere 53-åringen som sin presidentkandidat.
Imamoglu blir sett på som den sterkeste utfordreren til president Recep Tayyip Erdogan.
Men nå sitter Imamoglu fengslet i Silivri høysikkerhetsfengsel utenfor Istanbul.
CHP-leder Ozgur Ozel kunngjorde en boikottliste etter at noen medier ikke viste demonstrasjonene i sendingene.
Lederen oppfordret alle til å unngå TV-kanaler som ikke dekker demonstrasjonene, og oppfordret til å boikotte selskaper som annonserer på disse kanalene.
– Kupp mot demokratiet
Tyrkiske «Can» deltok i demonstrasjonene. Nå boikotter han.
Av sikkerhetsgrunner ønsker han ikke å bli navngitt. TV 2 kaller ham derfor bare «Can».
Han forteller at Istanbuls ordfører er den første politikeren som har skapt håp hos ham, men at drømmene hans er nå knust.
– Imamoglu er en lovlig valgt ordfører, to ganger. Han har blitt et håp for millioner av mennesker som er lei av 23 år med Erdogan-regime. At Imamoglu er avsatt og fengslet, er rett og slett et kupp mot demokratiet, sier «Can».
Etter at Ekrem Imamoglu ble fengslet har partiet hans, Det republikanske folkepartiet (CHP), gjennomført et primærvalg for å nominere sin presidentkandidat. Mer enn 15 millioner velgere stemte på Imamoglu.
Dette viser opposisjonens makt, mener «Can».
Han sier mange i landet tror på demokrati, men at mange er svært bekymret for at deres opparbeidede rettigheter skal gå tapt.
– Ignorerer alt som ignorerer meg
Derfor gjør han alt han kan for å vise sin motstand. På samme måte som «Selin», har også «Can» begynt å boikotte.
Det gjør at han velger produkter med omhu i matbutikken.
– Jeg er veldig nøye med hva jeg kjøper. Jeg skulle kjøpe en sjokolade i forrige uke. Så tenkte jeg at selskapet har et veldig nært forhold til regjeringen, så da byttet jeg den ut med et annet merke, sier han.
– Hver dag vokser boikottkampanjen. Jeg elsker landet mitt og ønsker ikke å forlate det, men jeg ønsker å leve i et demokratisk land.
Presidenten og regjeringen er kritisk til boikottkampanjen og sier at det er skadelig for landets økonomi og folk.
«Can» er uenig i kritikken. Han ser ikke noe poeng med å se på regjeringsvennlige TV-kanaler som ikke dekker at millioner av mennesker protesterte i gatene.
– Jeg prøver å ignorere alt som ignorerer meg og mine rettigheter, sier han.
«Selin» er enig: Hun sier hun vil fortsette med kampanjen til Tyrkia får demokrati.
– I mange år har vi blitt fortalt at hvis man studerer og jobber, så vil alt gå bra. Men nå ser vi at dette ikke gjelder lenger. Våre opparbeidede rettigheter, som vitnemål, kan bli kansellert uten grunn.
– Vi må bare fortsette kampen - for jeg elsker landet mitt, sier hun til slutt.
Boikotter undervisninger
Boikottkampanjen gjelder ikke bare varer og TV-kanaler. Ved mange universiteter har tusenvis av studenter og akademikere bestemt seg for å ikke delta i undervisning.
I stedet demonstrerer de i gatene.
– Studentene ønsker ikke å delta i undervisning, fordi de så at et vitnemål kunne bli ulovlig kansellert i løpet av en natt. Så de ser ingen fremtid, sier Beyzade Sayin, som er representant for landets største studentorganisasjon, til +90.
– Jeg er her, ikke for å vise en støtte til en politiker. Jeg er her for rettferdighet og landet vårt, sier en student til +90.
Boikottkampanjen viser seg også i sosiale medier. Nå er det mange som oppfordrer hverandre til å blokkere kjendiser som ikke poster noe om fengslingen av Imamoglu og unge."
7_07_04_2025,Hardt ut mot Støre og Vedum: –⁠ Viser sitt sanne ansikt,Philippe Bédos Ulvin,https://akamai.vgc.no/v2/images/c7e3013a-9e37-4fa4-af91-a859246773a1?format=auto&w=1080&s=b57e0b13236794631e5eebfd3cbcb86e4dc4e004,2025-04-06 21:38:25,https://www.vg.no/nyheter/i/8qKy51/unge-venstre-leder-omar-yagci-mener-norsk-eu-nei-kan-vaere-putin-vennlig,Politics,"Unge Venstre-leder Omar Svendsen-Yagci er bekymret for at norsk sikkerhet svekkes dersom norsk EU-medlemskap ikke diskuteres.
Kortversjonen
Unge Venstre-leder Omar Svendsen-Yagci frykter svekket sikkerhet uten EU-medlemskap.
Han mener Norge baserer sin trygghet på flaks og advarer mot russisk innflytelse.
EU-medlemskap vil styrke norsk forsvar og beredskap, mener Svendsen-Yagci.
Han avviser kritikk om maktoverføring til EU-eliter som villedende.
Svendsen-Yagci ønsker norsk medlemskap i EU, men med forbehold, spesielt mot euroen.
– Jeg mener at EU-motstanderne løper Putins ærend. All den tid deres nei til EU først og fremst er et nei til Norges trygghet, sier Svendsen-Yagci.
Han reagerer på at statsminister Jonas Gahr Støre har stengt døren for en folkeavstemning om EU, og at Senterpartiet har lovet at «Norge aldri, aldri skal bli medlem av EU»:
– Venstresiden, Frp og ikke minst Senterpartiet burde tenke seg om to ganger. Den som kommer til å juble høyest for et norsk nei til EU, er Putin – ikke det norske folk.
Torsdag lanserte Arbeiderpartiet sitt slagord for valgkampen: « Trygghet for fremtiden ».
– I en urolig tid, vil jeg heller holde Norge samlet – enn å sende oss ut i en ny runde med for eller mot, sa Støre.
Svendsen-Yagci mener slagordet er en «vits».
Han viser til forsvarskommisjonen som har pekt på at EU-samarbeid vil styrke norsk beredskap og forsvarsevne – både gjennom militært samarbeid, mot desinformasjon og ved å bygge opp norsk forsvarsindustri.
– Bygger Norges trygghet på flaks
Unge Venstre -lederen mener Norge ikke har råd til å stå på utsiden av et stadig dypere forsvarssamarbeid i EU. Han er skuffet over at Støre slo ned forslaget fra Oslo Arbeiderparti om å gå inn for EU-medlemskap, «når tiden er rett».
– Der viste Støre sitt sanne ansikt. Han nekter å ta debatten og stå med våre allierte i Europa, samtidig som ukrainske soldater dør for det europeiske fellesskapet, sier Svendsen-Yagci.
– Det bekymrer meg at partier som Senterpartiet og Arbeiderpartiet i praksis bygger Norges trygghet på flaks, sier Svendsen-Yagci.
Til intervjuet med VG har han stilt opp med EU-flagg utenfor Russlands ambassade. Mens han advarer om russisk innflytelse, blir han forsøkt jaget vekk av ambassadens sikkerhetsvakt.
Yagci-Svendsen understreker at han mener EU også vil gi Norge en styrket evne til å stå imot russisk hybridkrigføring og desinformasjon.
Utover forsvarssamarbeidet, kan EU-medlemskap garantere strategiske goder som vaksiner, sier Yagci.
– Pandemien viste at det var flaks at vi fikk vaksiner fra EU. Det kan ikke være grunnlaget for trygghet.
AUF-leder: - Stødige forsvarere
Jonas Gahr Støre har ikke kunnet besvare Svendsen-Yagcis utsagn. AUF-leder Gaute Skjervø sier til VG at han er veldig uenig i kritikken.
– Det er ingenting nytt med at Unge Venstre er ivrige etter å melde Norge inn i EU. Mange er legitimt bekymra for europeisk sikkerhet nå. Men vår sikkerhetsgaranti kommer gjennom Nato, og det må vi verne om, sier Skjervø.
Han mener i likhet med sin partileder at det ikke er rett tidspunkt for «en opprivende norsk folkeavstemning om EU».
– Det kan potensielt sette EØS-avtalen i spill. Det er en dårlig idé i en urolig tid. Jeg er glad Støre og Arbeiderpartiet er stødige forsvarere av EØS og Nato, sier Skjervø.
– Udemokratisk
Under forrige folkeavstemning var Venstre og daværende partileder Odd Einar Dørum mot norsk EU-medlemskap. Grunnen var blant annet at Dørum mente EU-medlemskap strider med norsk selvbestemmelsesrett og grunnlovens paragraf 115.
Siden har gradvis partiet snudd tvert om og under landsmøtet i starten av mars lanserte Venstre folkeavstemning om EU som sin fremste sak.
Unge Venstre-lederen sier at han selv er en ihuga EU-tilhenger, blant annet fordi EUs politikk ender opp med å være gjeldende i Norge gjennom EØS.
– Norge får ikke være med å forme politikken – mens Jonas Gahr Støre må drikke pils i baren mens de andre topplederne bestemmer.
Ungdomspolitikeren ønsker seg norske folkevalgte i EU-parlamentet, plass i EU-kommisjonen og innflytelse i Rådet.
Avviser elitekritikk
Senterparti-leder Vedum har på sin side fastholdt at norsk EU- og EØS-medlemskap overfører makt til «dresskledde eliter i Brussel».
– Det stemmer ikke. Alle i Norge har interesse av et tettere samarbeid med våre allierte. Det handler om trygghet og beredskap. To tredjedeler av befolkningen i EU støtter medlemskapet – det er folkelig forankret. Også i våre naboland har støtten økt, nettopp fordi de ser verdien av fellesskapet, svarer Svendsen-Yagci.
Ønsker forbehold
Selv om ungdomspolitikeren fra Gjøvik ønsker seg inn i EU, er han ikke begeistret for alt statsforbundet har å tilby, som euroen. Han tror også at det vil bli mulig å ivareta interessene til norske landbruk og fiskeri.
– EU er ikke en trussel mot norsk suverenitet. Mange EU-land har forbehold – det kan også Norge ha. Jeg tror for eksempel at vi bør ha forbehold mot euroen. Norsk økonomi er oljeavhengig og trenger fleksibilitet i pengepolitikken. Det kan vi forhandle om, sier Svendsen-Yagci."
8_07_04_2025,Future-handelen i USA åpner skarpt ned – indikerer globalt børsfall mandag,Janne Johannessen,https://images.dngroup.com/image/eyJ3IjoxMjAwLCJmIjoid2VicCIsImsiOiJlYzBjN2I3NmQ3ZDgxMDVjYmNiNDEzYmE0NGE2ZTg2MyIsImNyb3AiOlswLDIwMCwyNDAwLDEyMDBdLCJyIjoyLCJvIjoiZG4ifQ,2025-04-06 20:12:47,https://www.dn.no/makrookonomi/usa/donald-trump/elon-musk/future-handelen-i-usa-apner-skarpt-ned-indikerer-globalt-borsfall-mandag/2-1-1803318,"Business, Finance, Politics, Economics","Prøv DN i 4 uker for 1 kr
Full tilgang til de viktigste nyhetene om næringslivet.
Bestill
Amerikanske aksjer faller bratt i førhandelen, et tegn på at bunnen langt fra er nådd for børsene.
Oppdatert for 6 minutter siden
Da future-handelen åpnet ved midnatt norsk tid faller de ledende amerikanske børsindeksene med rundt fem prosent. Det gjelder både Dow Jones, S&P 500 og Nasdaq, altså et bredt fall.
Det kan være et varsel om en blytung dag på verdens børser, først i Asia i natt, før børsene i Europa åpner mandag morgen, og Wall Street på ettermiddagen. Dette kommer på toppen av det kraftige børsfallet torsdag og fredag, etter at president Donald Trump la frem sin tollpakke sent onsdag.
Tollstrid i Washington
Samtidig utfordres toll-idyllen i Trump-administrasjonen. To av Donald Trumps topprådgivere, Elon Musk og Peter Navarro, har havnet i åpen konflikt om toll.
Mens president Donald Trump har brukt helgen til å spille golf i Florida, har flere av hans toppfolk på økonomi og toll tatt runden til tv-studioene for å forsvare og forklare etter sist ukes børskollaps.
Trumps trofaste våpendrager, Tesla-sjef Elon Musk, har hele tiden støttet helhjertet opp om presidentens økonomiske politikk, inkludert hans forkjærlighet for toll. Men i helgen gikk Musk ut og sa at det ville være å foretrekke en frihandelssone bestående av Europa og Nord-Amerika (se video).
Musk reagerte også da en bruker på hans sosiale plattform X forsvarte Peter Navarro, Trumps seniorrådgiver på handel og industri, og påpekte at han har en doktorgrad i økonomi fra Harvard.
«En doktorgrad i økonomi fra Harvard er en dårlig ting, ikke en bra ting», meldte Musk, og antydet at Navarro har problemer med sitt ego.
Musk fortsatte i en senere og nå slettet melding med å omtale Navarro som «bullshit».
Mener Musk kun er en bilselger
Navarro regnes blant arkitektene bak Trump-tollen.
Navarro nølte da heller ikke med å gå rett i strupen på Musk, og mer enn antyder at Musk kun er ute etter å mele sin egen kake, altså å selge flere Teslaer. Han mener Musk ikke forstår hvordan toll virker, og hvordan andre land svindler USA.
– Det som jeg mener er viktig å forstå med Elon er at han selger biler, det er det han gjør. Han beskytter bare sine egne interesser, som alle forretningsfolk ville gjøre, sa Navarro, ifølge Axios.
Navarro insisterer på at det ikke er noen uenigheter i Trump-administrasjonen, og at Musk må få si hva han vil.
Det er tidligere kjent gjennom et lydopptak at visepresident J.D. Vance er svært misfornøyd med Musk og den makten han har i administrasjonen.
Men alle ryktene om et snarlig brudd mellom Trump og Musk lar vente på seg, og de to omtaler hverandre i svært fordelaktige ordelag."
9_07_04_2025,Future-handelen i USA er skarpt ned – indikerer globalt børsfall mandag,Kenneth Lund,https://images.dngroup.com/image/eyJ3IjoxMjAwLCJmIjoid2VicCIsImsiOiJlYzBjN2I3NmQ3ZDgxMDVjYmNiNDEzYmE0NGE2ZTg2MyIsImNyb3AiOlswLDIwMCwyNDAwLDEyMDBdLCJyIjoyLCJvIjoiZG4ifQ,2025-04-06 20:12:47,https://www.dn.no/bors/usa/donald-trump/elon-musk/future-handelen-i-usa-er-skarpt-ned-indikerer-globalt-borsfall-mandag/2-1-1803318,"Business, Politics, Economics, Finance","Prøv DN i 4 uker for 1 kr
Full tilgang til de viktigste nyhetene om næringslivet.
Bestill
Amerikanske aksjer faller bratt i førhandelen, et tegn på at bunnen langt fra er nådd for børsene.
Da future-handelen åpnet ved midnatt norsk tid falt de ledende amerikanske børsindeksene med rundt fem prosent. Det gjelder både Dow Jones, S&P 500 og Nasdaq, altså et bredt fall.
Tidlig mandag morgen er nedgangen i førhandelen på mellom tre og 4,5 prosent. Teknologiindeksen Nasdaq faller tyngst, slik det har vært i hele år. Siden nyttår er nå Nasdaq ned over 19 prosent, før handelen åpner mandag.
Fallet i førhandelen kan være et varsel om en blytung dag på verdens børser. I Asia har børsene falt tungt gjennom natten, og det ligger an til at børsene i Europa åpner kraftig ned mandag morgen, og det samme gjelder for Wall Street i ettermiddag. Dette kommer på toppen av det kraftige børsfallet torsdag og fredag, etter at president Donald Trump la frem sin tollpakke sent onsdag.
Oljeprisen og bitcoin faller også markant.
Ingen planer om å snu
Trump viser ingen tegn eller vilje til å revurdere sin holdning til toll.
– Noen ganger må man ta medisin for å fikse noe, sa Trump til journalister om bord på Air Force One søndag kveld, da han var på vei tilbake til Washington etter en helg med golfspilling i Florida.
Han la ifølge NTB til at handelspartnere «kommer til bordet», og at de «ønsker å snakke», og at han ikke med overlegg skaper salgsbølger på børsene. Videre sa han at han ikke vil inngå noen avtale med Kina med mindre handelsunderskuddet løses, og at han har snakket med europeiske og asiatiske ledere om tollene som er innført.
Trumps økonomirådgiver Keith Hassett sa søndag at flere enn 50 land har kontaktet Det hvite hus for å starte handelsforhandlinger.
I helgen kunngjorde land som Vietnam og Taiwan at de vil fjerne all toll på amerikanske varer. Begge er betydelige eksportører til USA, og de ble sist uke ilagt høye tollsatser av Trump.
Tollstrid i Washington
Samtidig utfordres toll-idyllen i Trump-administrasjonen. To av Donald Trumps topprådgivere, Elon Musk og Peter Navarro, har havnet i åpen konflikt om toll.
Mens president Donald Trump har brukt helgen til å spille golf i Florida, har flere av hans toppfolk på økonomi og toll tatt runden til tv-studioene for å forsvare og forklare etter sist ukes børskollaps.
Trumps trofaste våpendrager, Tesla-sjef Elon Musk, har hele tiden støttet helhjertet opp om presidentens økonomiske politikk, inkludert hans forkjærlighet for toll. Men i helgen gikk Musk ut og sa at det ville være å foretrekke en frihandelssone bestående av Europa og Nord-Amerika (se video).
Musk reagerte også da en bruker på hans sosiale plattform X forsvarte Peter Navarro, Trumps seniorrådgiver på handel og industri, og påpekte at han har en doktorgrad i økonomi fra Harvard.
«En doktorgrad i økonomi fra Harvard er en dårlig ting, ikke en bra ting», meldte Musk, og antydet at Navarro har problemer med sitt ego.
A PhD in Econ from Harvard is a bad thing, not a good thing.
Results in the ego/brains>>1 problem.
— Elon Musk (@elonmusk) April 5, 2025
Musk fortsatte i en senere og nå slettet melding med å omtale Navarro som «bullshit».
Mener Musk kun er en bilselger
Navarro regnes blant arkitektene bak Trump-tollen.
Navarro nølte da heller ikke med å gå rett i strupen på Musk, og mer enn antyder at Musk kun er ute etter å mele sin egen kake, altså å selge flere Teslaer. Han mener Musk ikke forstår hvordan toll virker, og hvordan andre land svindler USA.
– Det som jeg mener er viktig å forstå med Elon er at han selger biler, det er det han gjør. Han beskytter bare sine egne interesser, som alle forretningsfolk ville gjøre, sa Navarro, ifølge Axios.
Navarro insisterer på at det ikke er noen uenigheter i Trump-administrasjonen, og at Musk må få si hva han vil.
Det er tidligere kjent gjennom et lydopptak at visepresident J.D. Vance er svært misfornøyd med Musk og den makten han har i administrasjonen.
Men alle ryktene om et snarlig brudd mellom Trump og Musk lar vente på seg, og de to omtaler hverandre i svært fordelaktige ordelag."
10_07_04_2025,Vil bevæpne studentene på universitetet,Kjetil Iden,https://www.cdn.tv2.no/images?imageId=17601583&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-04-06 18:10:20,https://www.tv2.no/nyheter/utenriks/vil-bevaepne-studentene-pa-universitetet/17601418,Politikk,"For et stort flertall av nordmenn er politikken til USAs president Donald Trump svært annerledes og tidvis skremmende.
Men hva tenker unge amerikanere nå som han har vært president i snart to og en halv måned?
TV 2 er på besøk hos universitetet i republikanske Sør-Carolina i jakten på svar.
Liker innvandringspolitikken
Våren har kommet hit til campus, og studentene har helt andre ting å tenke på enn politikk.
Likevel kan kanskje disse unge, høyt utdannede menneskene i denne delstaten, hvor 60 prosent stemte på Trump, hjelpe oss med å forstå de gjorde det.
En av studentene her er Noah Lindner. Han er president for collegerepublikanerne.
– Jeg stemte på innvandringspolitikken hans og mener at han var det beste valget blant kandidatene, forteller Lindner til TV 2.
Nå slåss han for retten til å bære våpen inne på universitetsområdet.
– Jeg vokste opp landlig og skjøt mye. Jeg er trygg med våpen. Det er veldig viktig at folk får muligheten til å beskytte seg selv, sier Lindner.
Han er uenig i at mer våpen fører til mer utrygghet.
– Vi har en av de høyeste voldtektsstatistikkene i Sør-Carolina, blant de høyeste drapstallene, den høyeste overfallsraten og den høyeste kriminalitetsraten, argumenterer Lindner.
Fornøyd med kuttene
Noe av det han liker aller best med «Trump 2.0», er alle kuttene som gjøres i føderale etater og byråer.
– Når man blør så mye penger som landet vårt gjør, må man gjøre dype kutt til å begynne med, og så kan vi bygge det opp igjen for å være mer effektive, mener Lindner.
Han liker at både Trump og hans høyre hånd, Elon Musk, har bakgrunn som forretningsmenn.
– De kommer begge fra penger og vet hvordan forretninger fungerer.
Tempoet er skyhøyt i Trump-administrasjonen og nyhetene kommer løpende som Usain Bolt. Lindner følger med så godt han kan, selv om det har vært utfordrende.
– Jeg ser overskriftene, men jeg har hatt to eksamener og studert mye nå, sier Lindner, som legger til at han gjerne bruker helgen på å hente inn det tapte.
Kristne verdier
Sykepleierstudenten Aubrey stemte på Trump fordi hun mener at han har gode, kristne verdier.
– Vesten har definitivt blitt veldig liberal på noen områder, og jeg liker at han fremmer mer tradisjonelle verdier, sier hun til TV 2.
Den menneskejakten som Trump-administrasjonen har satt i gang blant innvandrere i landet, fremstår ikke som spesielt kristen verdimessig.
Aubrey vedgår også at Trump ikke alltid oppfører seg på en kristelig måte.
– Men det er det ingen kristne som gjør. Det er hele poenget med kristendom, ingen er perfekte kristne, mener Aubrey.
Samtidig er det ikke alle studentene på campus her som støtter Trump. Noen forteller om direkte frykt.
– Jeg har mange mørke og skeive venner som frykter for sitt eget ve og vel, og for hva de må tåle å leve med hvis det fortsetter slik, sier Red, som studerer sosialantropologi og historie.
Hun forteller at hun også er blitt en skyteskive for hets.
– Nylig kom det noen kjørende forbi med høyttalere, Trump-flagg og alt mulig. De spilte for full guffe og ropte «til helvete med pronomenene deres» og «dra tilbake dit dere kom fra», forteller Red.
– Det er skremmende å plutselig være uønsket i sitt eget hjem, legger hun til.
– Blir latterliggjort
Red tror ikke at de fleste på universitetet liker Trump, ei heller i resten av landet.
– Mange av oss ser på ham som en som blir latterliggjort av andre. Vi respekterer ham ikke, fastslår Red.
Likevel er de fleste amerikanerne TV 2 snakker med, strålende fornøyd med president Trump og lite bevisst på hvordan han fremstår for resten av verden.
Lindner ønsker til og med at USA melder seg helt ut.
– USA bør ikke involvere seg i utenrikspolitikk i det hele tatt. Jeg er veldig isolasjonistisk og mener at USA bør fokusere på seg selv først. Vi bør sette våre egne innbyggere først, før vi ser til resten av verden, sier republikaneren."
11_07_04_2025,Kan vi stole på ekspertene?,Bjørn Stærk,https://premium.vgc.no/v2/images/8891bc50-eb27-4b21-b5a4-d4576cf051c6?fit=crop&format=auto&h=852&w=1616&s=8b2964b74a6044787464cf3f6d8ff8896c5c75a4,2025-04-06 18:00:00,https://www.aftenposten.no/meninger/kronikk/i/XjLKP7/kan-vi-stole-paa-ekspertene,Politikk,"Høyrepopulistenes ekspertskepsis bygger på en grunnleggende mangel på nysgjerrighet.
I usikre tider åpner vi oss for å tenke nytt og hente informasjonen vår fra nye steder. Gamle autoriteter kan over natten fremstå utdaterte.
Hvem kan hjelpe oss å med å forstå det nye USA Donald Trumps regjering er i ferd med å skape, og hva dette vil innebære for Norge? Neppe de samme kommentatorene som har tonet ned frykten for at han står for en radikal og autoritær vending i amerikansk politikk. Heller ikke de som har sett lyspunkter i Trump og Elon Musks hevngjerrige kampanje mot «woke» og «offentlig sløsing».
En klassiker i sjangeren er Kjetil Rolness' kommentar «Make sunn fornuft great again» fra 1. februar. Den kjører frem den velbrukte analysen om at høyrepopulisme er vanlige folks opprør mot en «like ekstrem» venstrebevegelse og deres venner blant meningseliten.
Er det noe i denne forklaringen? Jo da. To måneder senere kan vi likevel slå fast at det også er mye mer som foregår, og at de som i årevis har sagt at vi må lære av amerikanske kulturkrigere, ikke har forstått hvilken kamp de lot seg verve til.
Ekspertene bommer også
Men også eksperter med faglig tyngde er blitt tatt på sengen av det som skjer. De fleste forventet at Trumps andre presidentperiode ville bli som hans første. Krumspringene har kommet som et sjokk. Kan vi da stole på rådene de gir om veien videre?
Dette er ikke et nytt problem. Østblokkens fall kom like uventet på mange Sovjet-kjennere. I 1990-årene forsket Philip Tetlock på eksperters evne til å forutsi hendelser. Han fant at de gjorde det litt bedre enn «dartpilkastende sjimpanser», altså tilfeldig, men ikke særlig bedre enn «sofistikerte dilettanter», altså amatører som leser avisen.
Fra 2017 til 2020 gjennomførte Forsvarets forskningsinstitutt (FFI) en prediksjonsturnering hvor hundrevis av forskere, offiserer og andre skulle prøve å forutsi utviklingen i forholdet mellom Norge og Russland. Resultatet ble det samme. Ekspertene spådde knapt bedre enn amatørene, og ikke særlig bedre enn tilfeldig.
Noen gjør det mindre dårlig
Er eksperter dermed verdiløse? Ikke helt, fordi noen eksperter gjør det mindre dårlig enn andre. Tetlock fant at såkalte «rever», som har mange motstridende tanker, traff bedre enn «pinnsvin», som bare har én stor idé i hodet. Revene justerte seg også raskere når utfallet ble annerledes enn de forventet.
Er eksperter dermed verdiløse? Ikke helt, fordi noen eksperter gjør det mindre dårlig enn andre.
FFI fant på sin side at eksperter med god tallforståelse og evne til å unngå tankefeil gjorde det minst dårlig. Faktakunnskap og evnen til å ta uønskede konklusjoner på alvor var også en fordel. Slike «superforecastere» er dessuten flinkere til å vurdere sin egen treffsikkerhet, skriver FFI-forsker Alexander Beadle.
Noen ser altså verden klarere enn andre, og det finnes et ideal vi kan måle ekspertene mot. Men dette er lite til hjelp for deg og meg, der vi sitter blant stormkastene og skal ta stilling til den ene påståtte eksperten etter den andre.
Problemet går enda dypere enn dette. Noen ganger er også grunnsannhetene i fagfeltet ekspertene bygger på feil.
Tvilsom vitenskap
Det er lettest å se dette hvis vi går et stykke tilbake i tid. For hundre år siden var det få mennesker i Norge som hadde større tro på fornuft og vitenskap enn psykiater Johan Scharffenberg. Med ny forskning i hånd gikk han til kamp for å sterilisere omstreifere, vaneforbrytere, idioter og andre som visstnok hadde dårlige arveanlegg.
Scharffenberg var sterkt kritisk til tysk og amerikansk rasehygiene, som han mente var drevet av rasehat. Han forholdt seg til anerkjent vitenskap fra ledende forskere. Problemet var bare at vitenskapen var feil.
Historien er full av eksempler på eksperter og hele fagfelt som ikke har vært til å stole på
Historien er full av eksempler på eksperter og hele fagfelt som ikke har vært til å stole på. Det finnes ingen enkle svar på dette.
Tenk på dilemmaet homofile havnet i da aidsepidemien kom. Få år tidligere hadde ledende helseautoriteter fortalt dem at de var syke og burde kurere legningen sin. Nå kom de samme autoritetene og advarte mot en sykdom som visstnok bare kunne bekjempes ved at de innskrenket seksuallivet sitt.
Mange var skeptiske, med tragisk resultat. Det er som regel best å lytte til helseeksperter – bortsett fra når det iblant ikke er det.
Til krig mot vitenskapen
Det finnes ingen sannheter som kan heves over skepsis. Jeg er selv jevnlig kritisk til ting mange eksperter og samfunnseliten er enige om.
Men dermed er vi også tilbake ved start – og Trump-regimets krig mot ekspertise og vitenskap. Statsansatte fagfolk mister jobben. Forskere med politisk ukorrekte meninger holdet hodet lavt og tenker på emigrering. Farligst er situasjonen for utenlandske studenter, som risikerer å få visumet inndratt og bli arrestert på gaten.
Det finnes ingen sannheter som kan heves over skepsis
Er dette «sunn fornuft» fra «folkevettets naturlige forsvarere» som bare har sporet av litt? At tanken var god, men uheldigvis gikk det galt?
Jeg kan forstå de som svarer ja. I 2000-årene drev jeg en høyrepopulistisk blogg med mange av de samme kjepphestene vi ser i dag: Vi må forsvare frihet, vitenskap og sunn fornuft mot de venstreorienterte elitene.
Det var ærlig ment. Jeg ønsket ikke å ødelegge ekspertise og forskning, men å redde den.
Skepsis uten nysgjerrighet
En av faktorene som likevel drev meg bort fra dette miljøet, slik jeg skriver om i boken «Ingen tenker alene», var at jeg mistet troen på folkene jeg hadde endt opp sammen med. De var «skeptiske», men manglet troen på at det er mulig å lære noe nytt fra et uventet sted. De var ikke nysgjerrige.
Ett aha-øyeblikk kom da jeg begynte å lese de fæle akademikerne vi advarte mot, og kom frem til at de tydeligvis visste en del om det de snakket om. Jeg oppdaget at jeg liker kjedelige fagnerder, men befant meg blant folk som avskydde dem.
Det går en rett linje fra denne avskyen til politikken Trump og Musk fører i dag. Likeledes er det med holdningen deres til mennesker som er annerledes enn dem selv. Også i 2000-årene skrøt høyrepopulister av hvor kritiske de var til påstander om undertrykkelse. Aktivisme på vegne av underprivilegerte grupper var bare et skalkeskjul for særbehandling, hevdet de.
Å lytte med respekt
Kritisk skal man være, men de var ikke nysgjerrige på hvordan verden så ut for gruppene de var kritiske til. Det lå ingen tanke bak om at andre mennesker er eksperter på sitt eget liv og fortjener å bli lyttet til med respekt. At man kunne lære noe av å lytte til dem.
Uten slik nysgjerrighet fremstår de andre som barbarer, og når barbarene nekter å la seg veilede av oss opplyste kulturmennesker, må de knuses. Det går en rett linje herfra til Trump-regimets ønske om å skade sine fiender. Livet skal gjøres til et helvete for ulovlige innvandrere, transpersoner, politisk ukorrekte forskere og andre grupper man har irritert seg over i flere tiår.
Skepsis til ekspertene er ikke problemet her. Den trengs. Problemet er fraværet av åpenhet, respekt og nysgjerrighet på andre menneskers liv. Prosjektet var råttent fra starten, og nå står de fritt til å føre det til sitt naturlige endepunkt."
12_07_04_2025,Ser ikke til Sverige – vil ikke granske veterinærpriser,Tomm Pentz Pedersen,https://www.dagsavisen.no/resizer/v2/ZG6N72NUXNB3LJFZZWC5XPQJZA.jpg?smart=true&auth=e41773d892e5fed2430761c8c351ec0ad02ea8e4630f49d1cde93244701408ac&width=1200&height=630,2025-04-06 17:02:58,https://www.dagsavisen.no/nyheter/innenriks/2025/04/06/ser-ikke-til-sverige-vil-ikke-granske-veterinaerpriser,Politikk,"Å eie kjæledyr har blitt et klassespørsmål, lyder advarselen fra Sverige – med bakgrunn i økte priser for veterinærbehandlinger. Også her i landet har flere dyreeiere meldt om sjokkregninger. Facebook-gruppa «
Veterinæropprøret
» har nå tett på 30.000 medlemmer.
Løssalgsavisen
Expressen i Stockholm
har i flere artikler satt søkelyset på prisøkningen i veterinærtjenester, store prisforskjeller og investorer som har tjent enorme summer. Sveriges landbruksminister, Peter Kullgren (KD), har derfor satt i gang arbeidet med å kartlegge prisene og kostnadsutviklingen i veterinærbransjen. Målet er at dyreeiere skal få oversikt over hva veterinærtjenester koster, og hvilke alternativer som finnes.
Landbruks- og matminister Nils Kristen Sandtrøen (Ap) har ingen planer om å følge i den svenske regjeringens fotspor.
– Å ha dyr gir mye glede, men det koster også penger. Som landbruks- og matminister er mitt ansvar å sørge for god veterinærdekning i Norge. Veterinærens ansvar er å tilby et helhetlig, trygt og godt tilbud for dyr og deres eiere. Det er fri etableringsrett for veterinærer og fri prisdannelse for veterinære tjenester, og det finnes ikke regler eller retningslinjer for hva veterinærtjenester skal koste. Dette er i tråd med norsk konkurranselovgivning, sier Sandtrøen til Dagsavisen.
Les også:
Veterinærstudiet: – Gutta blir utkonkurrert når opptaket kun er basert på karakterer
Et voksende klasseskille?
«Att äga ett husdjur har blivit en klassfråga»
skriver svenske Expressen
og referer til tall fra Statistiska centralbyrån (SCB) som viser at utgifter til dyrehelsetjenester har steget med 50 prosent i årene 2019–2023.
Vi kjenner ikke til konkrete tilfeller som gir grunn til bekymring.
—
President David Persson i Den norske veterinærforeningen om det noen hevder er for tette bånd mellom veterinærklinikker og forsikringsbransjen.
Landbruks- og matminister Nils Kristen Sandtrøen har valgt å ikke svare direkte på Dagsavisens spørsmål om han tror det kan vokse fram et klasseskille på hvem som har råd og ikke råd til å ha kjæledyr. Eller investeringsselskapenes innvirkning i norske veterinærkjeder.
President David Persson i Den norske veterinærforeningen har forståelse for dyreeieres kraftige reaksjoner på høye veterinærutgifter.
– Ja, det har vi. Vi møter ofte engasjerte og kjærlige dyreeiere som ønsker å gjøre alt de kan for at dyret skal ha det godt, og at det kan oppleves vanskelig når kostnader blir en barriere, sier han og fortsetter:
– Vi forstår at mange dyreeiere reagerer på at priser på behandling av dyr hos veterinæren øker, særlig i en tid der prisene for varer og tjenester øker – og man må tenke mer gjennom hva man bruker pengene på. Det koster å ha dyr, viktig at man tar dette med i vurderingen før anskaffelse av et kjæledyr. Veterinærbransjen har vært gjennom en enorm utvikling. I dag kan dyr få stadig mer avansert medisinsk behandling, det gjelder både for kjæledyr og for husdyr. Dette mener vi er positivt for både dyr og eier, siden det gir flere valgmuligheter.
David Persson, president i Den norske veterinærforeningen.
(Frauke Becher)
–
I Sverige har regjeringen nå gitt landets konkurransetilsyn oppgaven å kartlegge prisene innen dyrehelsetjenester. Burde også dette blitt gjort i Norge?
– I Norge skal veterinærer tydelig informere om sine priser, og det er også noe vi oppfordrer våre medlemmer til å gjøre. Vi mener det er positivt med åpenhet og innsikt, både for dyreeiere og for bransjen. Det er viktig å understreke at det finnes et mangfold av klinikker i Norge. Dyreeiere står fritt til å orientere seg i markedet og velge det tilbudet som passer dem og deres dyr best, mener veterinærforeningens president.
Les også:
Massiv norsk motstand mot Trumps politikk: – Skaper usikkerhet
– Beslutningen ligger hos dyreeieren
Persson i Veterinærforeningen har ikke kjennskap til det noen hevder er for tette bånd mellom veterinærklinikker og forsikringsbransjen.
– Vi kjenner ikke til konkrete tilfeller som gir grunn til bekymring. Det er viktig at alle dyreeiere føler seg trygge på at rådene de får fra veterinæren er faglig forankret og i dyrets beste interesse. Veterinærenes oppgave er å gi gode og tydelige råd – beslutningen ligger hos dyreeieren, sier han.
Bak store svenske veterinærkjeder står investeringsselskaper. Disse har også Expressen gransket. Selskapene har tjent milliardbeløp.
–
Er kjededannelser og investeringsselskaper som står bak, årsaken til den høye prisveksten?
– Veterinærforeningen representerer veterinærene – ikke eierne av kjedene. Vi er opptatt av at veterinærer skal ha gode arbeidsvilkår uansett hvor de jobber og at det tilbys relevante helsetjenester til dyrene – som igjen bidrar til at dyreeierne kan ivareta ansvaret med å holde kjæledyret sitt friskt, svarer Persson.
Les også:
Aleksander laget nettside for sammenligning av veterinærpriser
Les også:
Bruker én million kroner på veterinærbehandlinger
Les også: Tom Erik Øygard startet Veterinæropprøret:
Kostbart veterinærbesøk – i tillegg foreslo dyrlegen MR-undersøkelse til 16.000 kroner
Les også:
Veterinær: – Behandlingene blir ofte for avanserte og kostbare"
13_07_04_2025,– Kvinner er ikke like brautende som menn,Tomm Pentz Pedersen,https://www.dagsavisen.no/resizer/v2/KH6VM2XCB5HTFCYNQ3VFMLRPE4.jpeg?smart=true&auth=1289c935b1f75fe930d1a7c9cfdddd429558c5719f9b54fbaa7768cf0ca4617c&width=1200&height=630,2025-04-06 14:51:18,https://www.dagsavisen.no/nyheter/navn-i-nyhetene/2025/04/06/kvinner-er-ikke-like-brautende-som-menn,Politikk,"---
Hvem:
Torill Stokkan (65)
Hva:
journalist,
forfatter, gründer og kulturentreprenør.
Hvorfor:
Har satt fokuset på kvinnenes innsats under 2. verdenskrig, dessverre er temaet like dagsaktuelt.
---
Hei, for ti år siden var du med å produsere dokumentarfilmen som ble vist på NRK, «Kvinner i krig». Hvorfor ble ikke arbeidet og innsatsen kvinnene gjorde under 2. verdenskrig løftet fram tidligere?
– Aller først vil jeg si at det var Gunnar Bjerketvedt i Karivold Film i Fredrikstad som engasjerte meg inn i hans arbeid rundt kvinner og krig. Det var han som undret seg over hvorfor kvinnene ikke kom fram i denne viktige delen av historien vår. Og det var lett å svare ja til hans invitasjon, for jeg hadde lenge undret på det samme. Det var min farmor og hennes historie fra Rjukan, og det som skjedde rundt Tungtvannsfabrikken, som «inspirerte» meg.
– På hennes fang fikk jeg høre om da hun tok skiene fatt og la ut på vidda med «en kode» i hodet. En kode hun hadde fått overlevert muntlig
en
gang, og som skulle overleveres muntlig til motstandsfolk som lå gjemt på vidda. Og jeg fikk høre om dagen da hun gjemte to engelske soldater i matskapet. Dette åpnet, i ettertid, øynene mine for den glemte historien om kvinnene som engasjerte seg under krigen. Hvorfor det ikke har blitt løftet fram tidligere? Kvinner er ikke like brautende med sine historier som menn har vært og de niholder på sine taushetsløfter.
Dokumentaren som ble vist på NRK løfter frem kvinnenes glemte innsats under krigen, og viser at de tok ansvar og gjorde sin plikt på lik linje med mennene.
(Produsent)
Hva var kvinnenes motiver for å involvere seg i krigen?
– Kvinner hadde, på lik linje med menn, lyst til å være med og engasjere seg i kampen om å frigjøre Norge. De ville bidra. Motivene var fred, barna og fedrelandet – og å få lov til å se sine ektemenn og kjærester som var ute i krigen igjen. Og de fant måter å bidra på som lurte og kanskje overrasket tyskerne noe. For tyskerne hadde liten tro på kvinner og deres evner generelt.
Er det fortsatt områder kvinner bidro med under krigen mange ikke kjenner til?
– Hvilke måter de bidro på er jo lite omtalt i seg selv, så det er mange som ikke kjenner til hva de egentlig bidro med. Kvinner var spioner, de trykket og utga illegale aviser, de gjemte våpen i barnevogner for å levere våpnene videre til motstandsgrupper. En kvinne la igjen sitt eget spedbarn midt på spisebordet i stuen for så å følge en gruppe mennesker over grensen til Sverige. Hun visste at hun kanskje ikke ville komme tilbake, men hun visste også at barnet hennes ville bli funnet – og at det ikke ville falle ned fra bordet siden det lå midt på. Og kvinner gikk milevis på ski innover snødekte vidder for å gi fra seg viktige koder eller beskjeder, som min farmor gjorde.
I år er det 80 år siden frigjøringen. Krigsseilernes historie
beskrives som et mørkt kapittel
. Kvinnenes krigshistorie enda mer i skyggen, hvordan kan denne delen av historien løftes fram?
– Ved å hente den fram. Ved å lage flere dokumentarer. Ved å skrive flere bøker. Ved å fortelle denne historien i historietimene på skolen. Forfatteren Elisabeth Lønnå har skrevet en fantastisk bok om akkurat kvinnelige krigsseilere og deres historie. «Sjøens kvinner – Ute og hjemme» heter den. Lån den på biblioteket. Likeledes har forfatter Mari Jonassen begått flere bøker hvor hun løfter fram flere kvinner som gjorde sin innsats under krigen. Hold historiene i live ved å være nysgjerrig på dem.
Mange etterlatte etter krigsseilere kjenner lite til historien. Hvordan oppfatter du dette er rundt kvinnene som gjorde en innsats under krigen?
– Det vi opplevde da vi laget «Kvinner i krig»-dokumentaren, var at det var ganske vanskelig å få disse eldre kvinnene i tale. De bar ennå på sitt «taushetsløfte» og tok dette svært alvorlig. Flere av dem hadde ikke engang fortalt familien sin om hva de bidro med under krigen. Vi måtte lirke disse historiene ut og fram. Og i dag er jeg svært glad for at vi fikk dem. For nær alle av de mange kvinnene over hele Norge som vi intervjuet til filmen vår, er nå døde. Men historiene deres lever.
Les også:
400.000 vurderer til enhver tid om de orker å stå i arbeid
(+)
Hvis det fortsatt finnes glemte og gjemte notater, historier og livsfortellinger som ikke har kommet fram. Hvordan skal man finne dem?
– Først og fremst spørre før det er for sent. Spørre eldre kvinner om de har historier å fortelle. Notere de ned. For disse tidsvitnene er i ferd med å forsvinne. Og med dem dyrebare historier. Det finnes også arkiver å dykke ned i. Men man må lete litt ekstra, for kvinnenes historier er ikke «førstesidestoff».
Jeg hørte nylig på
NRK-podkasten
om ukrainske Elena. Byen hun bor i ble okkupert av russerne, så tatt tilbake i motoffensiven. Hun føler at hun ikke kan dra, siden naboene trenger hennes hjelp. Hva forteller dette om kvinnens tankesett?
– At hun vil være med i kampen, bidra der hun kan. At hun føler ansvar og er bevisst på det som skjer. At hun vil ha fred.
Ukrainske Elena minnes sin mors historier fra 2. verdenskrig, hvor hun samlet på brødsmuler. Nå opplever hun det selv. En grusom realitet. Hvorfor har vi lett for å tenke at «historie er historie»?
– Jeg tror det ligger et håp her. Et håp om at historien ikke kan eller må gjenta seg. Men vi ser jo av dagens situasjon at så ikke er tilfelle.
Vår spaltist Sigrid Bonde Tusvik har gått hardt
ut mot mannsdominansen
i de fleste norske krigsfilmer. Hva er
ditt
ønske i planlegging og produksjon av nye norske krigsfilmer?
– At kvinner og deres historie får en like naturlig plass i disse filmene som menn. Hvorfor skulle de ikke det? Etter det vi vet i dag.
Over til våre faste spørsmål: Hva gjør deg lykkelig?
– Å gjøre research og å skrive boken jeg nå holder på med om Laura Cathrine Munch, Edvard Munchs mor. Det er sjelden jeg har gledet meg til å stå opp om morgenen, men nå spretter jeg lykkelig opp hver eneste morgen for å ta fatt på dette arbeidet. Det er lykke og takknemlighet på en gang.
Er det noe du angrer på?
– Ja. At jeg ikke fant en annen utvei, en «alternativ» behandlingsmetode – noe annet enn dagens psykiatri – som kanskje kunne ha reddet min eldste sønn fra å begå selvmord.
Hvilken superkraft skulle du ønske du hadde?
– Med en Pippi-kraft løfte de menn vekk og bort, de menn som nå herjer i vår verden og gjør den til et meget usikkert sted å være. Løfte dem ut av deres posisjoner, og få dem til å gi oss et løfte om å aldri mer å løfte sine våpen igjen.
Hva er du villig til å gå i demonstrasjonstog for?
– En god venn,
Jan Kåre Fjeld
, har gått og går for fred hele tiden. Jeg har et ønske om å gå sammen med ham og de andre under Fredsmarsjen som går hver onsdag i Gågaten i Fredrikstad. Det er et mål når tiden og livet gir mulighet til det. Jeg vil gå for fred.
Hvilke tre personligheter ville du invitert til middag?
– Trump, Putin og Netanyahu – hvis de i det hele tatt kan kalles «personligheter»? – og spurt hva de i helvete holder på med!? Hvilke tanker det er som driver dem til det vanviddet og det helvete de skaper i dag. Hva som får disse tre til å tenke at det er helt i orden å skade og å drepe uskyldige barn, kvinner, menn, dyr – og natur. Det er helt absurd for meg å tenke på at her, her går vi og samler inn søppel og plast fra strendene og kjører elbiler, mens krigsmaskineriet deres forurenser så vi knapt kan
ane hvilke konsekvenser det får for jorda vår. Men jeg plukker fortsatt min plast … og «synder» med å kjøre dieselbil.
Hvem ville du ha stått fast i heisen med?
– Mannen min. Han er trygg, klok og rolig. Han er min klippe. Han ville ha funnet en utvei.
Les også:
– Nå må vi diskutere om vi bør ha norske atomvåpen
Les også:
– Var nesten umulig for krigsseilere å få krigspensjon
Les også: Peggy Hessen Følsvik:
– Sykelønna er politikk
(+)
Forfatter Torill Stokkan.
(Privat)"
14_07_04_2025,"Tror du at du aldri kan bli ond? Ondskap kommer snikende i sju trinn, forteller psykolog – Langlesing fra NRK Trøndelag",Hanne Næss Tremoen,https://gfx.nrk.no/3fIjx_aoueRbIjVmrXXMiwHcWUNxvMMk4THMiVln4BKw.jpg,2025-04-06 14:47:16,https://www.nrk.no/trondelag/xl/tror-du-at-du-aldri-kan-bli-ond_-ondskap-kommer-snikende-i-sju-trinn_-forteller-psykolog-1.17346621,Politics,"Helt vanlige måter å være på, kan føre til ondskap.
– Jeg tror dessverre at flere kan havne i situasjoner der de kan gjøre onde handlinger, selv om de ser på seg selv som moralsk overlegene, sier 19-årige Rayan Talb Asaad.
Ondskap som fenomen er ikke ukjent, verken for Rayan eller Amalie Dorthea Wesche Rø (18) som begge tar faget politikk og menneskerettigheter på Heimdal videregående i Trondheim.
– Det er mye ondskap i verden i dag, og det er det som får mest fokus i media og, mener Amalie.
Ondskap er kanskje ikke det første du tenker på når du møter Vg3-elevene Rayan og Amalie på Heimdal videregående skole utenfor Trondheim.
Ondskap er kanskje ikke det første du tenker på når du møter Vg3-elevene Rayan og Amalie på Heimdal videregående skole utenfor Trondheim.
Men ondskap er ikke bare et tema i sosiale medier og aviser. Den finnes også mellom oss, i hverdagen vår.
Det kjenner de seg igjen i, både Rayan og Amalie.
For vegen til ondskap kan være kort.
Og den kommer snikende – i sju trinn, forteller psykolog Jan-Ole Hesselberg.
Et stort ubehag
– Jeg er egentlig ikke så glad i begrepet «ondskap», for virkeligheten består jo av nyanser. sier Jan-Ole.
Likevel bruker han ordet – som en forenkling.
Ikke bare teori. Også psykologen har personlige opplevelser knytta til de sju trinnene mot ondskap. Foto: Robert Rønning
Ikke bare teori. Også psykologen har personlige opplevelser knytta til de sju trinnene mot ondskap. Foto: Robert Rønning
En dag Jan-Ole satt i en T-banevogn på veg ut av Oslo, ble han oppmerksom på en høylytt guttegjeng i 16-17-årsalderen i samme vogn.
«Sånne trenger vi ikke i landet vårt!» var ordene han syntes at han hørte.
Like i nærheten satt en kvinne med mørk hudfarge. Psykologen tenkte at hun måtte kjenne seg truffet.
– Det var flere flakkende blikk i togvogna, men jeg satt nærmest guttene, og følte veldig på at jeg burde si noe, forteller han.
– Men jeg sa ingenting, og blir skamfull bare av å tenke på det nå.
Og med det hadde altså psykologen tatt det aller første steget – på vegen til ondskap.
Ondskap handler mye om situasjonen du er i, ikke bare om hvem du er. Jan-Ole Hesselberg psykolog
Det var Standford-professoren Philip George Zimbardo som først hevda at det finnes sju trinn til ondskap.
Politiske ledere, folkegrupper og enkeltpersoner kan bli anklaga for ondskap. Likevel. Fenomenet er langt mer hverdagslig.
Å ikke gjøre noe
Jan-Ole Hesselberg vil at vi skal forstå hvor lett det er å bli en del av noe vi egentlig ikke kan stå inne for.
Som da han satt på T-banen, og lot være å gripe inn.
– Alle kan havne i en slik situasjon. Gradvis, trinn for trinn, forklarer psykologen.
Trinnene kommer ikke nødvendigvis i kronologisk rekkefølge, presiserer han, men de forklarer hvordan vi kan ende opp med å gjøre grusomme handlinger.
For det er menneskelig å ikke klare å velge riktig side når du befinner deg i en presset situasjon, mener Jan-Ole.
Grensa di viskes ut
Redselen for å bli utestengt, og angsten for ensomhet kan få deg til å droppe det du egentlig står for.
Amalie Dorthea Wesche Rø har kjent både på følelsen av å være ekskludert, og lettelsen over bli inkludert:
– Når man har opplevd at man ikke er med sjøl, og først blir med, så tenker man sånn: OK, men nå er jeg med. Da er jeg ferdig, da setter jeg meg bak.
Om trinnene mot ondskap: – Det er punkter som kan oppfattes som litt «såre», og som gjør at man virkelig må gå i seg selv, sier Amalie Dorthea Wesche Rø.
Amalie husker godt hvordan hun tenkte etter en periode med ensomhet. Hun ville for alt i verden unngå å bli sittende alene på rommet sitt igjen.
Men hun har gjort det motsatte også. Heva stemmen og sagt:
– Ok, det her blir jeg faktisk ikke med på. Det syns jeg ikke er greit!
Hvis du er i en gjeng som utestenger mye, så er det bedre at du ser deg om etter nye venner, mener hun.
Du adlyder autoritetene
Alt handler om å få fortsette å være i, og overleve i gruppa. Det enkleste er å følge det personen med autoritet sier.
Rayan Talb Asaad er visepresident for russen på Heimdal vgs. i Trondheim.
Noen mennesker har kanskje en sterkere indre moral som kan hjelpe dem til å stå imot press, tror Rayan Talb Asaad.
Men Rayan tror at hvis først én i gruppa sier imot lederen, så skal det ikke så mye til før andre får mot til å gjøre det samme.
– Men det krever veldig mye av den ene personen å gjøre det, for hva er konsekvensene av at man står fram? Kan jeg oppleve noe negativt selv? Kan jeg bli utestengt selv? spør Rayan retorisk.
Og hvis du ikke gjør noe, hva blir den indre konsekvensen?
– At du ikke står opp for deg selv, og dine egne idealer, slår Rayan fast.
Du gjemmer deg i gruppa
Psykolog Jan-Ole sier det går et skille mellom å tie stille, og aktivt være med på dårlige handlinger.
– Når ansvaret ikke er tydelig plassert på noen, er det lett å rettferdiggjøre dine egne onde handlinger.
Hvis du forsvarer det onde du gjør med at det finnes andre i gruppa som er verre enn deg, har du passert det fjerde trinnet på veien til ondskap, forklarer psykologen.
Det er lett å tenke at du bare en del av ei gruppe som gjør det samme som deg, sier Jan-Ole Hesselberg. Foto: Robert Rønning
De fleste av oss kjenner ubehag når vi går over egne grenser. Mens enkelte har lettere for å plage andre, og kan rett og slett finne nytelse i det.
Dette mener psykologen er et tegn på antisosiale trekk. Trekk som sikrer deg en sterk posisjon i gruppa, men som andre er ganske vare på.
– Så selv innenfor din egen gruppe vil folk raskt tenke: Oi, jeg skal være litt forsiktig med hva jeg sier til denne personen, forklarer Jan-Ole.
Redselen for å bli dolket i ryggen av folk med asosiale trekk er stor.
Og selv om evolusjonen har sørget for at de fleste av oss ikke er sånn, kan presset bli så stort at du sakte flytter din egen grense for hva du tenker er greit.
Gruppas meninger blir dine
Når du er del av ei gruppe, tenker du gjerne at det som er bra for gruppa, det er god moral.
Russekulturen på videregående er et godt eksempel, mener psykologen.
Med en gang du er innenfor, blir du veldig prega av identiteten i gruppa. Du blir med på gruppas strenge krav for å inkludere andre, selv om du kanskje ikke er enig.
«Du er ikke er pen nok for å være med her. Du er ikke populær nok. Du har ikke penger nok», er eksempler fra russekulturen, forteller Jan-Ole.
Så trekker han fram et annet eksempel.
Da filmen «Die Welle» fra 2008 ble vist på NRK i 2019, fikk den igjen mye oppmerksomhet i norske media, fordi fenomenet ondskap satt i system stadig ser ut til å gjenta seg. Foto: Atlantic Film AB
Den tyske filmen «Die Welle» (Bølgen) handler om en historielærer som gjorde et eksperiment med elevene sine.
Læreren ville vise hvor lett det er å bli manipulert til å underkaste seg, og velge vekk egen moral.
Du ser på andre som mindreverdige
– Det skal utrolig lite til for at vi ser litt mer negativt på dem som befinner seg utenfor vår gruppe. Det er en veldig sterk driver av ondskapsfulle handlinger, sier Jan-Ole.
Psykologen trekker frem et eksempel fra sitt eget arbeidsmiljø:
– Jeg kjenner meg veldig igjen i «Vi er veldig flinke til det vi holder på med, og de som gjør lignende ting som oss de er ikke så flinke.» Man løfter seg selv.
Fysisk avstand, og muligheten for å være anonym, gjør oss mindre empatiske presiserer han. Viljen til å være kjip øker.
Amalie tror det er fort gjort å glemme hvordan det vi gjør påvirker noen andre, når vi er veldig fokusert på oss selv.
Amalie tror det er fort gjort å glemme hvordan det vi gjør påvirker noen andre, når vi er veldig fokusert på oss selv.
Og den ultimate distansen mellom mennesker? Nettet.
Du forsvarer systematisk ondskap
Du merker ikke alltid at du krysser grensene, men til slutt så står du et helt annet sted enn du trodde var mulig.
– Snikende ondskap er å gradvis gi slipp på medmenneskeligheten, uten at du får det med deg, forklarer Jan-Ole.
Slik det skjedde med mange tyskere under andre verdenskrig.
En vanlig tysk student, lidenskapelig opptatt fysikk, kunne ende opp som vakt i en av de tyske konsentrasjonsleirene under andre verdenskrig.
Det er likevel mulig å unngå ondskap, selv om den ligger latent i oss alle, skal vi tro psykologen.
Men det forutsetter at du tenker at det faktisk også kan skje deg.
– Vi kan ikke lure oss selv til å tro at vi er immune, sier Jan-Ole.
Hva kjenner du deg mest igjen i?
Jeg er mest opptatt av hva andre i gruppa mener Jeg vil stå opp for meg selv og andre, men tør ikke Jeg sier det jeg mener er riktig, men er alltid redd for å bli utestengt Når jeg står opp for idealene mine, merker jeg at også andre tør Vis resultat
Enkel vaksine – krevende øvelse
Psykologens tiltak mot ondskap er enkel. Men det krever at du gjør en innsats.
– Hvis du har dialog med noen over litt tid, og blir kjent, er det vanskelig å se dem i lys av stereotypen du har bygd deg opp, sier han.
Poenget er: Snakk med personer eller grupper som du bare ha lyst til å støte fra deg.
Rayan Talb Asaad har følt en sterk uvilje mot å gjøre akkurat det. Men hun har trent seg.
Blant annet ved å diskutere betente politiske tema.
– Når man har to forskjellige syn på et sårbart tema, så blir det veldig vanskelig, erkjenner Rayan.
Men så gjør hun det likevel. Og diskusjoner kan føre til at man blir litt enige om noe.
Enighet er likevel ikke Rayans mål.
Målet er å være enige om å være uenige, uten å være fiender.
– Å være enige om å være uenige, gjør det mulig å være venner igjen, etterpå, mener Rayan Talb Asaad, som er årets visepresident for russen ved Heimdal vgs. i Trondheim.
– Å være enige om å være uenige, gjør det mulig å være venner igjen, etterpå, mener Rayan Talb Asaad, som er årets visepresident for russen ved Heimdal vgs. i Trondheim.
Og det finnes tips til hvordan du kan snakke med folk du er uenig med. Eller litt mer direkte: hvordan du skal komme overens med folk du hater trynet på.
Om du bare vil.
Psykolog Jan-Ole Hesselberg slår det fast, en gang for alle:
– Den beste vaksinen mot ondskap er å utsette seg for andre meninger enn du har selv.
Hør mer om hvordan ondskap kan forebygges i Kompass"
15_07_04_2025,– Neppe godkjent av Trump,Ingvild Jensen,https://www.cdn.tv2.no/images?imageId=17623475&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-04-06 13:43:40,https://www.tv2.no/nyheter/innenriks/neppe-godkjent-av-trump/17623190,Politikk,"Uttalelsene til milliardæren Elon Musk sent lørdag kveld om en frihandelssone bestående av Europa og Nord-Amerika med «null toll» har vakt oppsikt.
– Jeg håper det blir enighet om at både Europa og USA, ideelt sett etter mitt syn, skal bevege seg mot en situasjon med null toll, sa Musk ifølge NTB.
– Dette er neppe godkjent av Trump. Det går helt på tvers av politikken han nå fører, sier rådgiver i Civita, Eirik Løkke til TV 2.
Løkke mener Trumps nære rådgiver driver med høyttenkning.
– Det kommer litt overraskende, men det er jo ofte sånn med Musk, at han kommer med utspill som det passer ham.
Ingen redningsmann
Løkke heller kaldt vann i årene på dem som fattet håp om at Musk kan bli en redningsmann for Europa etter talen hans på helgens landsmøte i det italienske regjeringspartiet Lega i Roma.
– Nei, på ingen måte. Det hadde vært bra om han var det. Det hadde vært bra om dette forslaget ble vedtatt, men jeg tror vi er langt unna det.
På dette området har ikke Musk spesielt stor innflytelse, påpeker Løkke.
– Trump er overbevist om at tollpolitikken, og «tariffs», som han kaller det vakreste ordet i det engelske vokabularet, er en god ting. Så jeg tviler sterkt på at han kommer til å gå inn på en frihandelssone, altså null toll mellom Europa og USA med det første.
Professor Hilmar Mjelde ved Høgskulen på Vestlandet tror ikke Musk har sterk nok innflytelse til at Trump vil lytte til ønsket om «null toll».
– Nei, det tror jeg ikke. I Trumps første presidentperiode prøvde rådgiverne å forklare Trump at toll ikke fungerer på den måten Trump tror, men det nådde bare ikke inn i hodet på ham. Trump har ingen ideologi, men toll er en enkeltting Trump tror veldig på, sier Mjelde.
–Kan han være den som «redder» Europa fra toll?
– Nei, men det er viktig at europeiske ledere får en personlig relasjon til Trump. De burde begynne å fatte interesse for golf. Vi så den finske presidenten klarte å påvirke Trump i Ukraina-forhandlingene nylig, om enn kortvarig, under en runde med golf, sier Mjelde.
To ting kan overbevise
Det er to ting som kan overbevise Trump til å trekke tilbake tollsatsene USA har ilagt Norge, og en rekke andre land, mener Løkke.
– Etter hvert som republikanske kongressmedlemmer begynner å frykte for sine plasser i mellomvalget, så kan de komme til å legge mer press på Trump. Og velgerne i USA, når det blir skikkelig ille, så kan det jo være at Trump reverserer.
– Så det er markeder og velgere som kommer til å overbevise Trump om noen, oppsummer Løkke.
Han mener tollsatsene Trump har annonsert ikke gir noen mening, og framstår mer som «tenk på et tall».
– Musk tenker vel at han skal kunne bygge bro mellom Europa og USA etter alle de reaksjonene som har vært. Og selve forslaget hans er jo kjempelurt. Det vil være en fordel både for Europa og USA, skape mer velstand i verden og bygge et bedre transatlantisk forhold.
– Den politikken som Trump nå fører, er jo en økonomisk Gale -Mathias som vil gjøre USA og Europa fattigere, legger Løkke til.
– Gjør minst mulig
– Hvordan mener du den skal den norske regjeringen forholde seg til dette?
– I utgangspunktet bør vi jo ikke gjøre noen ting for å motsvare dette her. Selv om Trump svarer med å straffe amerikanske konsumenter, så bør ikke Norge og Europa gjøre det, sier Cevita-rådgiveren.
Å stille i båten vil gi resultater til slutt, mener han.
– Gjør minst mulig. La Trump eie det, og så satse på at det blir muligheter for å reforhandle og ta ned tollen igjen, først og fremst av USAs egeninteresse. Og selvfølgelig bruke de diplomatiske forbindelsene vi har. Både i Kongressen, og i Trump-administrasjonen, sier Løkke.
Kan forsvinne ut
Musk leder det nyopprettet effektiviseringskontor (Doge), som har foretatt dramatiske kutt i offentlig virksomhet og arbeidsplasser.
Det hvite hus har bekreftet at han får en mindre profilert politisk rolle når arbeidet i Doge er over, og det har ført til spekulasjoner om hvorvidt Musk kan være på vei ut av rollen som nær rådgiver for Trump.
– Tror du han forsvinner ut, som det blir spekulert i?
– Ja, det er ikke usannsynlig. Men mange har blitt overrasket over at han har vart så lenge, kommenterer Løkke.
Musk skal ha bidratt med over 200 millioner kroner til et lokalvalg i Wisconsin nettopp, for å sikret en Trump-vennlig dommer til statens øverste domstol, men mislyktes. Det førte til store overskrifter og negativ omtale.
– Man kan fort konkludere med at Musk i en så fremtredende rolle blir mer en risiko enn en fordel, konkluderer Løkke.
Han tror Musk fortsatt kommer til å innflytelse på Trump, men i en mer tilbaketrukket rolle.
– For de er jo veldig glad i alle pengene hans, som man kan bruke på Trump og republikanske representanter.
– Doge-biten går kanskje mot slutten. Men Musk og Trump har et genuint godt forhold. Trump beundrer Musk, syns han er morsom og liker tanken på at USAs mektigste næringslivsledere vil jobbe for ham, sier Mjelde.
Disse lytter Trump på
Mjelde mener Musk ikke passer inn i Trumps verden.
– Musk har blitt verdens rikeste mann på frihandel. Det henger ikke på greip at han skulle støtte en handelskrig. Steve Bannon har helt rett når han sier at Musk ikke passer inn i MAGA-bevegelsen, i hvert fall ikke når det gjelder økonomisk politikk.
Det er andre rådgivere enn Musk Trump hører på, påpeker Løkke:
Lederen for Council of Economic Advisors, Stephen Miran, som har skrevet et lengre notat om å omdanne hele det økonomiske systemet, der toll er en del av det.
USAs finansminister Scott Bessent og handelsminister Howard Lutnick, samt Peter Navarro, som er sjefstrateg i Det hvite hus.
– De forteller Trump det han vil høre, men ikke sikkert det han trenger å høre, sier Løkke."
16_07_04_2025,Er det egentlig økonomi han driver med?,Journalist,https://www.dagsavisen.no/resizer/v2/FIIFWL346NBFFBFFKH5AKX3L4A.jpg?smart=true&auth=8047b09da17b7fcd2196fa43c4a68113df723be2e64ade4c9c6bbf7470df353d&width=1200&height=630,2025-04-06 11:17:09,https://www.dagsavisen.no/debatt/kommentar/2025/04/06/er-det-egentlig-okonomi-han-driver-med,Politikk,"Resten av verden driver og venner seg til all den nye økonomiske politikken som kommer fra den oransje mannen i Det hvite huset. Nesten daglig. Hva er det han driver med? Hva vil han oppnå?
Hvorfor driver han med aktiv selvskading på denne måten?
Det siste spørsmålet stilles av økonomer som kan regne og som er svært tydelige på at tollene Donald Trump innfører ikke gir noen som helst mening i økonomisk forstand. De er kostbare og hemmende for økonomisk utvikling. Både i USA og i resten av verden.
Nei, noe forsøk å forhandle fram økonomisk, optimale handelsavtaler er dette ikke.
USA har ført økonomisk klasse-politikk i mange år. Det har ikke vært til arbeiderklassens gunst, for å si det pent. Investeringer har vokst i verdi drevet av lave renter og økning i pengemengden. Samtidig har amerikanske lønninger stått stille, holdt nede av den giftige kombinasjonen av globalisert produksjon og handel uten kollektive lønnsforhandlinger. Kaka har blitt mye større, men de minste bitene har blitt mindre.
Les også:
USA-ekspert: – Elon Musk gjorde dødssynden
Det er ingen som tror at de millionene av
«blue collar jobs»
som har forsvunnet fra det som i dag kalles «Rustbeltet» kommer tilbake. Den produksjonen som eventuelt kommer, vil komme i form av sterile, sterkt automatiserte fabrikker med relativt få ansatte med relativt høy utdanning. Bra for investorene, men neppe noe som vil forbedre livene til millioner av skuffede arbeiderklassefolk på den amerikanske landsbygda.
USAs egne aksjebørser er nådeløse i sin dom. Milliardverdier er borte på kort tid. Kanskje den eneste formen for tilbakemelding som gjør inntrykk på den dynamiske duo Trump og Musk i Washington.
Elon Musk og Donald Trump, her fra mars i år.
(Brendan Smialowski/AFP)
Så hva er det de driver med der borte?
Mest av alt ligner det på klassisk mafiataktikk. Den kan være svært effektiv. En tradisjonell mafiaboss som ønsker å erobre et område begynner med å statuere et eksempel. Brenn ned en restaurant eller noe.
Les også:
Støre-opprørerne hadde helt rett. Det måtte endring til
Da blir de andre som driver restaurant mer forhandlingsvillige. Da kan mafiabossen kreve lojalitet fra dem i form av beskyttelsespenger. En ekstra skatt om du vil. Eller avgift. Men også mafiaen har utviklet seg med tiden. Moderne mafia bruker nesten ikke åpenlys vold. Økonomisk press og trusler er mer effektivt og lønnsomt. Særlig i kombinasjon med beskyttelse og økonomisk støtte(!).
Det har vært et sivilisasjonsprosjekt, i hvert fall for vestlige demokratier, å redusere effektiviteten av slik taktikk til fordel for mer forutsigbare avtaleregimer.
Det kan kanskje være en del av grunnen til at svarene på denne nye politikken varierer i tid og omfang.
Les også:
Jonas lyste opp på Ap-landsmøtet
, skriver Kjell Werner
Det er også en del forvirring (eventuelt så er det en bevisst strategi) av typen epler og pærer. For eksempel ser vi folk hevde at avgifter og moms på amerikanske biler som importeres til Norge påstås å være proteksjonisme og tollbarrierer mot USA. Det er det selvsagt ikke. Alle bilprodusenter har samme vilkår for eksport til Norge. Ikke minst har den USA-amerikanske Tesla tjent godt på det norske avgiftsregimet for biler som ikke er toll, men bilavgifter.
Det samme gjelder importvernet på jordbruksvarer. Man kan mene mye om det norske behovet for beredskap og spredt bosetting, men det rammer alle utlendinger likt. Alle land har slike mekanismer. Også USA.
Nei, noe forsøk å forhandle fram økonomisk, optimale handelsavtaler er dette ikke. Forhandlingsspill er noe vi har mye kunnskap om. Det optimale utfallet av forhandlinger er en avtale begge eller alle parter tjener på. Slik vi tilstreber i norske lønnsforhandlinger. Så høye lønninger som mulig, men ikke så høye at bedriften ikke klarer å tjene penger.
Les også:
2025 blir et år fullt av skremmende hendelser. Men vi kan også gjøre det til året der ting snur
, skriver Jonas Bals
Det som er med forhandlinger, er at partene jo går inn i dem med et etablert utgangspunkt, og med et sett forventninger. Kunsten er å påvirke disse på forhånd. Det er et vårtegn like sikkert som linerla og rødstrupa, at vi ser arbeidsgivere i media proklamere at «i år er ikke tidspunktet for lønnsvekst» samtidig som motparten selvsagt er ute med motsatt budskap. Forhandlingskortene deles ut til denne årvisse fuglesangen. Klarer man å flytte forståelsen av hvor vi er, flytter man også forhandlingsrommet. Altså hvor vi skal. Får du lov av motparten til å feste et anker, får du også aksept for å bevege deg mindre.
Ingen tror heller på at vi skal inn i en verden helt uten avtaler, så sa er spørsmålet bare hvilken avtale. Avtale A er bedre enn avtale B. Men avtale B er bedre enn ingen avtale.
Place your bets
.
Det er dette Trump driver med. Mannen er ingen økonom, men heller ingen politiker. Og han er bedøvende likeglad med om et forhandlingsresultat er noe alle tjener på – bare han gjør det selv. Det er ikke økonomi han driver med. I alle fall ikke bare. Det er godt gammaldags maktspill.
Les også:
Musk er ikke den første: – Trakk i trådene bak presidenten
Les også:
Ekspert tviler på «Trump-smutthull» i 2028: – Helt urealistisk
Les også:
Dette mener nordmenn om Trumps politikk
Les flere kommentarer av Kjetil Staalesen
Hold deg oppdatert. Få daglig nyhetsbrev fra Dagsavisen"
17_07_04_2025,Hva slags USA bygger Trump-regimet?,Iver B. Neumann,https://premium.vgc.no/v2/images/83614912-9dfa-4b52-b927-8429db4c0568?fit=crop&format=auto&h=1267&w=1900&s=7be0602d99c9f9dca30dccc2aa85bfb6a08b821e,2025-04-06 10:55:03,https://www.aftenbladet.no/meninger/debatt/i/bmbvEl/hva-slags-usa-bygger-trump-regimet,Politikk,"KRONIKK: Det er to grunnleggende forståelser av hva demokrati er. Begge er under angrep.
Debatt
Dette er et debattinnlegg. Innlegget er skrevet av en ekstern bidragsyter, og kvalitetskontrollert av Aftenbladets debattavdeling. Meninger og analyser er skribentens egne.
Det er ganske lett å fastslå at Trump-regimets politikk ødelegger demokratiet. Om vi vil videre fra hva dette regimet ikke er, til det det er, blir det vanskeligere.
Angrep på deltagerdemokratiet
Det er to grunnleggende forståelser av hva demokrati er. Begge er under angrep.
Den første er det såkalte deltagerdemokratiet. Grunntanken her er at politiske beslutninger i høyest mulig grad skal følge åpne, etablerte prosesser der flest mulig berørte parter deltar. Her i Norge er dette den suverent mest utbredte demokratiforståelsen. Den gjengse forståelsen av norsk historie er for eksempel at den har vært demokratiserende fordi den har inkludert stadig flere grupper.
Fra kongens enevelde fikk vi deltagelse først fra borgere, så fra bønder, arbeidere, kvinner, innvandrergrupper og så videre. For å sikre at disse kunne diskutere eller «deliberere» fritt ble det innført lover som sikret rettigheter til å møtes, til å ytre seg, til hjelp til livets opphold og så videre.
President Donald Trump bryter med alt dette ved å frata grupper rettigheter. Kvinner, etniske minoriteter, seksuelle minoriteter og mennesker uten fulle borgerrettigheter har så langt vært de viktigste skyteskivene. Vi kan vente oss flere.
På samme vis angripes muligheten for deltagelse. Protestdemonstrasjoner blir forsøkt hindret. Det trues med mottiltak. Medier som ikke er lydige, blir forsøkt kneblet. Deltagerdemokratiet bygges ned.
Angrep på elitedemokratiet
Den andre grunnleggende demokratiforståelsen er det såkalte elitedemokratiet. Tanken her er at det ikke blir noen ordentlig tellende deltagelse om det ikke finnes eliter som er organisert separat fra hverandre. Innen politisk liv er partiene et typisk eksempel på dette prinsippet: Om man bare har ett parti, får man ikke noen reell debatt.
Man trenger separate partier, ledet av separate eliter, med separate programmer for hvordan en stat skal innrette seg, for at den politiske samtalen skal bli reell. USA har vært et godt eksempel på et slikt demokrati.
Den politiske eliten har vært forskjellig fra den økonomiske eliten, som i sin tur har vært forskjellig fra de kulturelle og religiøse elitene. Selvsagt har det vært overlapp. Da den svenske pønkgruppen Ebba Grön sang om at «staten og kapitalen sitter vid samme bord», var poenget at to forskjellige eliter samarbeidet. I Sverige kalles dette ofte «andan från Saltsjöbaden», etter stedet der borgerlige og sosialdemokrater første gang hamret ut et bredt forlik.
Det vi ser utspille seg i Trumps Amerika, er intet mindre enn et sivilisasjonsbrudd.
Igjen ser man at Trump-regimet angriper demokratiet. Trump anerkjenner simpelthen ikke USAs andre politiske parti som en like legitim politisk kraft som hans eget. Deres advokatselskaper angripes. Deres protester mot Trumps utspill blir stemplet som ulovlige. Man ser den samme logikken når det gjelder forholdet mellom de tre statsmaktene. Trump sitter på eksekutivmakten og kontrollerer den lovgivende makt, Kongressen.
Da er det bare én statsmakt igjen til å balansere presidenten, nemlig den dømmende makt: rettsvesenet. Trump-regimet forsøker systematisk å angripe denne tredje statsmakten.
Trumps felttog mot eliter
Det grunnleggende spørsmålet er i hvilken grad domstolene vil håndheve grunnloven og lovgivningen for øvrig i samsvar med etablert rettspraksis. Trump legger press på dem for å fravike etablerte prosedyrer. Jurister og andre statsansatte presses. Lokale dommere avsettes når de ikke vil hjelpe Trumps venner.
Navn på dommere som presidenten opplever som uvennlige, offentliggjøres, slik at Trumps fotsoldater i Maga-bevegelsen kan fotfølge og true disse dommerne og deres familier. Høyesteretts innarbeidede prosedyrer blir kritisert for å favorisere Trump-regimets fiender.
Like viktig er Trumps felttog mot eliter utenfor det politiske feltet. Når Trump truer med å innføre toll på varer, vil enkelte deler av USAs næringsliv tape. De kan unngå tap ved å henvende seg til presidenten for å få unntak, slik blant annet General Motors har måttet gjøre.
Advokatfirmaer som har bånd til det demokratiske partiet, eller har vært involvert i rettssaker mot Trump, får beskjed om at de vil bli utelukket fra føderale kontrakter om de ikke lover bot og bedring.
Stemplet som fiende
Det samme gjelder den intellektuelle eliten, som visepresident J.D. Vance har stemplet som en fiende. Columbia University, som ikke tilfeldig var i klammeri med Trump for noen år tilbake, er blitt det første universitetet som er angrepet, men blir neppe det siste.
Trump-regimet truet med å trekke tilbake statsstøtten om Columbia University ikke ville slutte å ta hensyn til kvinner og minoriteter og ikke ville oppnevne en sensurinstans for undervisning på et kunnskapsområde som Trump-regimet er spesielt opptatt av, Midtøsten.
Trump-regimet har også på generelt grunnlag trukket tilbake støtte til prosjekter som skulle produsere kunnskap som kunne stikke kjepper i hjulene for Trump-regimets planer (for eksempel miljøpolitikk). Dette vil det garantert komme mer av.
Også kjennetegn på demokratier som de to hovedforståelsene deler, som betydningen av et nøytralt byråkrati og rettsregler mot vilkårlighet og trustdannelser, er under angrep i Trumps Amerika.
Fascisme?
En rekke analytikere har fremhevet likhetene mellom fascisters overtagelse av makten i mellomkrigstidens Europa og det som nå skjer i USA. Enkelte likheter er slående. Ideologisk sett er den intense nasjonalismen, henvisningen av kvinner og etniske minoriteter til henholdsvis kjøkken og kjeller, den instrumentelle bruken av Gud, forakten for kunnskap, bruken av lover mot prinsippet om rettsstat og forherligelsen av direkte aksjon (stormingen av Kongressen i 2021) blant disse.
Leser man visepresident J.D. Vances tale til sikkerhetskonferansen i München i februar 2025, finner man en rekke fascistiske temaer og vendinger. Forkjærligheten for regimene i land som Israel, Russland og Ungarn peker også i denne retningen.
Ikke desto mindre er det grunnleggende forskjeller. En organisatorisk og en ideologisk forskjell synes spesielt viktige.
Ideologisk var fascismen kritisk til kapitalismen
Organisatorisk mangler Trump et vesentlig trekk ved mellomkrigstidens fascistbevegelser, nemlig en militær falanks. Der Mussolini hadde svartskjortene, har Trump bare løsere organiserte gjenger som Proud Boys og Oath Keepers. De er ikke like sterke og står ikke direkte under hans kommando. Det er vanskelig å se for seg at Trump skulle kunne gjøre disse gjengene til hjelpestyrker for politiet, slik Hitler gjorde med sine brunskjorter.
Ideologisk var fascismen kritisk til kapitalismen. Den hadde sitt utspring i sosialismen og kalte seg i enkelte varianter nasjonalsosialistisk. Trumps regime har imidlertid milliardærenes revolusjon som et av sine aspekter. Noe av det første Trump gjorde som president, var å avskaffe en rekke organer hvis oppgave var å unngå kapitalistiske eksesser.
Det synes ganske klart at Trump selv fokuserer på penger, og at han har skapt en oligarkisk krets omkring seg der milliardærer utgjør en dominerende del. Dermed er det vanskelig å diagnostisere Trump-regimet som fascistisk, men for meg ser det ut til at fascismen står i døren.
Mafia-regime
Derimot ser det for meg ganske klart ut at Trump-regimet er mafiøst. Statsvitere kaller den type overtagelse og bruk av statsapparater som Trump-regimet holder på med, for et eksempel på «state capture» – statskapring. Fenomenet er så gammelt som staten selv. Den amerikanske statsviteren Charles Tilly er blant dem som har pekt på likhetene mellom hvordan stater vokste fram, og hvordan kriminelle gjenger etablerer seg.
Begge krever beskyttelsespenger: Du betaler skatt til meg, jeg sørger for din sikkerhet. Begge er sterkt lederorienterte: Det er gjerne «jeg», lederen, og ikke «vi» som krever. Det er ikke noe klart skille mellom personlig vinning og organisasjonsbygging. Slektninger er gjerne medlemmer av den innerste krets. Begge forsøker å monopolisere politikken som best de kan, over stadig større samfunnsfelt og territorier (Grønland, Panama, Canada og så videre).
Dette passer godt på Trumps politikk. Trump er fortsatt forretningsmann. Han har ikke, slik demokrater gjør, avstått fra å søke egen vinning mens han innehar statens høyeste embete. Når han innfører vilkårlige virkemidler som vil begrense økonomiske eliters makt, for eksempel ved å innføre toll, må selskaper som General Motors ringe ham opp og be om unntak, altså en personlig tjeneste fra presidenten.
En tjeneste fordrer gjerne en mottjeneste. Et juridisk firma nektes ved presidentdekret adgang til føderale bygninger, inkludert rettssaler, og må gi Trump juridisk støtte verd 40 millioner dollar for å få tilbake muligheten til å utøve sitt virke. Medier som ikke følger Trumps politikk, utestenges fra Det hvite hus. Og som nevnt settes universiteter under direkte kontroll.
Et sivilisasjonsbrudd
Alle disse ordningene har som en av sine effekter at Trump selv kan styrke sin stilling politisk og potensielt økonomisk. Vi snakker om korrupsjon, endog vinningskriminalitet. Eksemplene jeg har valgt, angår Trump selv, men om vi ser på hvordan en mann som Elon Musk har slått til seg nye kontrakter mens han har vært i Trumps tjeneste, ser vi at dette også gjelder Trumps nærmeste menn – akkurat slik vi ser det i en mafiaorganisasjon.
Demokrati er det historiske unntaket. Statskapring er historisk sett regelen og er også i dag ganske vanlig. Spesielt i Afrika og Latin-Amerika, men også i Europa (Ungarn) har vi en rekke eksempler.
Det som er forholdsvis nytt, er at det skjer i et godt innarbeidet demokrati. Trump-regimet stopper og reverserer en lang utvikling med å gi stadig flere mennesker stadig flere muligheter til å leve sitt liv som de vil, det som den amerikanske grunnloven kaller «the pursuit of happiness».
Det vi ser utspille seg i Trumps Amerika, er intet mindre enn et sivilisasjonsbrudd.
Denne kronikken ble først publisert i Aftenposten. Aftenbladet har fått tillatelse til å gjengi kronikken fra Iver B. Neumann og Aftenposten.
Les også"
18_07_04_2025,Sykepleierkrisen: Natalie hoppet av etter syv måneder,Bjørn Haugan,https://akamai.vgc.no/v2/images/fad0a925-fee2-4942-95ed-307e2fdf0cb3?format=auto&w=1080&s=c7565e064005324a73c6938110ec2ea0baa5c293,2025-04-06 10:26:22,https://www.vg.no/nyheter/i/Avm6rr/natalie-bergan-kjaeraas-23-ga-opp-sykepleieryrket,Health,"På en benk foran Stortinget sitter en 23 år gammel sykepleier og en fagforeningssjef som rister på hodet – og slår alarm.
For 6 minutter siden
Kortversjonen
Nyutdannet sykepleier Natalie Bergan Kjæraas (23) sluttet etter syv måneder på grunn av lav bemanning og høy arbeidsbelastning.
Fagforeningsleder Steffen Handal slår alarm om en økende krise i helsesektoren.
Handal krever bedre bemanning og skroting av Ventetidsløftet.
Kjæraas håper å vende tilbake til yrket om arbeidsforholdene bedres.
Natalie Bergan Kjæraas (23) gledet seg enormt til å bli sykepleier. Det varte ikke lenge. Nå jobber hun i en butikk.
– Jeg skulle så gjerne fortsette som sykepleier og jeg håper inderlig at det skjer igjen, men erfaringene mine hittil tilsier ikke det, sier hun.
Bergan Kjæraas er en nyutdannet sykepleier som sluttet etter syv måneder i yrket.
– Jeg visste at jeg ville bli sykepleier allerede fra jeg var 16 år. Jeg gikk helse- og oppvekst på videregående. Så tok jeg sykepleierutdanningen, hvor jeg jobbet ved siden av i hjemmetjenesten. Jeg begynte å jobbe, først i hjemmetjenesten, så på Ullevål.
– Med et så brennende ungt hjerte for yrket du ville bli i; du må forklare hvorfor du hoppet av etter under ett år?
– Det var ikke nok folk. Man tar på seg veldig mange arbeidsoppgaver, altfor mange. Man kunne alltid ønske at man kunne strekke seg enda lenger. Men så opplever du at du ikke strekker til. Du får ikke gjort det du mener du burde fått tid til å gjøre.
– Konstant dårlig samvittighet
Hun sukker og legger til.
– Du rekker veldig ofte ikke å sette deg ned for å slå av en prat med alle de vi er innom i løpet av en dag. Mange er veldig ensomme, spesielt de som bor alene. Selv om de så gjerne vil prate litt, så må du bare beklage og si at du må dra videre fordi det er andre som venter på meg. Det gir konstant dårlig samvittighet.
– Så er det en tøff jobb, med sykdom og dødsfall og fysisk tøff jobb, fordi vi ofte må løfte beboerne, legger hun til.
Hun sier hun har omtrent samme erfaring fra sykehuset.
– Det er lav bemanning, manglende ressurser og alltid dårlig tid.
23-åringen kom til at hun måtte sette seg ned og ta et valg.
– Er det dette jeg vil gjøre resten av arbeidslivet, spurte jeg meg selv.
– Jeg kom til at jeg måtte innrømme at svaret er nei.
– Da bør alarmen gå
Han ved siden av henne på benken, er leder Steffen Handal i Unio, hvor de fleste sykepleierne i Norge er medlemmer.
– Når unge mennesker som Natalie, som virkelig ønsker å være sykepleier, hopper av, da bør alarmen gå. Da er noe riv ruskende galt:
– Det er krise i helsesektoren og den kommer til å bli verre, fordi det blir mange flere eldre fremover, som vil ha behov for hjelp og pleie. Vi må sørge for at Natalie og hennes kollegaer får nok kollegaer rundt seg.
– Springer beina av seg
Han sier at Norges største problem er mangel på arbeidskraft fremover.
– Vi klarer ikke å bemanne tjenester Norge er helt avhengige av, innen helse- og omsorgssektoren. De må bemannes godt nok. Det skjer ikke i dag, og bidrar til at Natalie og mange andre slutter. Det skjer i en tid hvor det er behov for flere sykepleiere, ikke færre.
– Da kan vi ikke ha valgflesk og urealistisk politikk som Ventetidsløftet.
– Hvorfor er Ventetidsløftet mislykket?
– Våre folk springer beina av seg i dag. Alle vil ha ned ventetidene, men det hjelper ikke på bemanningen at Vestre lover at ventetiden skal bli kortere. Det våre medlemmer opplever som konsekvens, er at de må løpe enda fortere. Det er fullstendig feil medisin og bidra til at flere vil forlate jobbene sine.
Lenger nede i saken blir han motsagt av forbundsleder Lill Sverresdatter i Norsk Sykepleierforbund, som er et forbund i Handals Unio.
– Ventetidsløftet bør skrotes
– Det andre problemet er at det kan flytter arbeidskraft, ikke ut ifra det medisinske behovet, men hvor det politiske ønsket er: Dersom Helseforetakene flytter folk til der de kan ta ned ventelistene, i stedet for der det er medisinske behov, vil det være svært uheldig.
Handal sier det mangler 4300 sykepleiere, spesialsykepleiere og jordmødre. Og at det må utdannes 18.000 nye sykepleiere innen 2030 og 30.000 innen 2040.
Han har ett budskap til Ap:
– Ventetidsløftet bør skrotes. Alle vil ha ned ventetidene, men det kan bare gjøres ved å ha god nok bemanning. Ventetidsløftet bidrar til at folk må løpe enda mer. Det kan godt hende det bidrar til at helseministeren kan skryte av at ventetiden går ned, med det vil bare være på kort sikt.
Han legger til:
– Og det er en politikk som gjør at flere vil slutte, helt det motsatte av det vi trenger. Vi trenger at flere har lyst til å bli sykepleiere. Det som skjer nå bidrar ikke til det, snarere tvert om.
Handal sier at krisen kan bli større.
– Med veksten i antallet eldre i årene fremover, så må det rekrutteres veldig mange flere sykepleiere. Med dagens politikk, kommer ikke det til å gå. Det er en krise for landet.
Vi spør Natalie som må til for at hun skal komme tilbake til sykepleieryrket.
– De må bruke mer penger til å øke grunnlønn, for å få flere til å velge yrket vårt. Men før det må de øke grunnbemanningen, slik at arbeidsbelastningen blir mindre. Du må ha tid til å gjøre en jobb. I dag opplever jeg at vi bare kjører fra hjem til hjem, med evig dårlig samvittighet overfor ensomme mennesker som du får brukt for kort tid på.
Hun ser på oss.
– Det er ingenting jeg mer ønsker enn å komme tilbake til sykepleieryrket. Men da må det bli mye mer attraktivt.
Vestre vil lytte
Helse- og omsorgsminister Vestre ønsker å treffe Natalie.
– Jeg tar utfordringene til Natalie på høyeste alvor og vil gjerne invitere henne til departementet for å høre det direkte fra henne. Gode tiltak for å rekruttere og beholde sykepleiere er helt avgjørende for å sikre vår felles helsetjeneste for fremtiden og her må vi alltid ta oss tid til å lytte til de som har skoene på.
Han sier at Ventetidsløftet er et partnerskap hvor Fagforbundet, Norsk Sykepleierforbund, Legeforeningen, Delta, Psykologforeningen, Spekter, Virke, NHO Geneo og de fire regionale helseforetakene og regjeringen jobber sammen for å få ned ventetidene i helsetjenesten.
– For å få til dette jobber vi med tiltak som å fjerne tidstyver og sikre bedre oppgavedeling; så sykepleiere og andre fagfolk kan bruke tiden sin på pasientene. Ekstra poliklinikk på kveld og helger er kortsiktige tiltak, som gjennomføres i tillegg nå i en periode for å ta unna det ekstraordinære etterslepet etter pandemien. Det skal være hundre prosent basert på frivillighet.
Uenig med sjefen
Norsk Sykepleierforbund (NSF) er en del av partnerskapet til Ventetidsløftet.
Sykepleierforbundet er et av forbundene i hovedsammenslutningen Unio, som Handal leder.
De støtter ikke sjefen, Handal, som altså ber politikerne skrote Ventetidsløftet.
– Her kan det se ut som om Handal ikke er helt oppdatert. NSF er partner i Ventetidsløftet, ikke Unio. NSF er fornøyd med partnerskapet, har bidratt sammen med flere Unio-forbund og støtter intensjonene i løftet. Det er likevel problemer med gjennomføring og involvering i tjenestene. Der har direktørene en jobb å gjøre. Partnerskapet får verdi når det fungerer ute i tjenestene, sier hun."
19_07_04_2025,– Norsk gavepakke til russisk propaganda,Daniel Berg Fosseng,https://www.cdn.tv2.no/images?imageId=16810325&x=0.61&y=3.36&cropw=99.39&croph=95.43&panox=0.61&panoy=3.36&panow=99.39&panoh=95.43&width=1200&height=630,2025-04-06 09:53:54,https://www.tv2.no/nyheter/innenriks/norsk-gavepakke-til-russisk-propaganda/17592682,Politikk,"Saken oppsummert
En norsk rettskjennelse tillater aksjonærer å kreve 57 milliarder kroner fra den russiske stat, via en eiendom på Svalbard.
Dette bryter, ifølge Svalbard-ekspert Per Arne Totland, med norsk Svalbardpolitikk som har vært basert på Svalbardtraktaten i hundre år.
Totland mener dette kan brukes som russisk propaganda mot Norge.
Oppsummeringen er laget med kunstig intelligens (KI) fra OpenAI. Innholdet er kvalitetssikret av TV 2s journalister.
– Det vil forbause meg om dette ikke blir brukt til russisk propaganda, sier Per Arne Totland.
Han er Svalbard-ekspert og forfatter av flere bøker om Svalbards konfliktlinjer.
Nå mener han at et statlig, russisk ran kan by på problemer mellom Norge og Russland.
– For første gang i historien er den russiske stat gjort til en aktør på Svalbard, sier Totland.
Han skrev først om saken i en kronikk i Dagens Næringsliv.
Putin fengslet rival
I 2006 ble Mikhail Khodorkovskij, en rival til Russlands president Vladimir Putin, fengslet.
Mannen eide oljeselskapet Yukos. I forbindelse med fengslingen ble selskapet erklært konkurs og verdiene konfiskert av den russiske stat.
Et ran på høylys dag, ifølge Totland, som i dag utgjør en verdi tilsvarende 57 milliarder kroner.
Siden den gang har aksjonærene i Yukos jaktet pengene sine, og blant annet vunnet frem i den internasjonale voldsgiftdomstolen i Haag.
Nå har saken tatt veien til et nes på Svalbard, kalt Bohemanflya i Isfjorden. En eiendom som tilhører det statlige, russiske selskapet Trust Arktikugol.
Bryter Svalbard-politikken
Nord-Troms og Senja tingrett har i en kjennelse tillatt aksjonærene å ta et utlegg på 57 milliarder kroner i eiendommen.
Dermed kan aksjonærene kreve, med hjelp av norsk rettsvesen, Putins regime for milliardene.
Ifølge Totland bryter det med norsk politikk på Svalbard gjennom hundre år.
– Det har vært viktig for norske myndigheter å føre en politikk basert på Svalbard-traktaten, som er tydelig på at ingen stater har rettigheter på Svalbard.
Det er det nemlig bare selskaper og personer som har, i henhold til traktaten.
Når tingrettens kjennelse nå tillater at det rettes krav mot den russiske stat via en eiendom på Svalbard, bryter man med den norske Svalbard-politikken ifølge Totland.
– Nord-Troms og Senja tingrett åpner døren for en helt ny retning, når den nå gjør den russiske stat til direkte part i et privatrettslig oppgjør på Svalbard, endatil i et pengekrav rettet direkte mot Vladimir Putins regime.
– Kan begrunne en aksjon
– Sett med russiske briller, ser man ikke forskjell på regjeringsbeslutninger og domstolsbeslutninger. Russerne tror ikke på at domstolene er uavhengige, sier Totland.
Derfor mener han at det russiske narrativ blir at det er den norske stat som undergraver russiske interesser på Svalbard.
– Det er selvfølgelig bare tull, men de vil kunne dra det frem som enda et argument om hvordan Svalbard-politikken hemmer russisk aktivitet, sier Totland.
Han mener den russiske stat bygger opp en fortelling om at det er flere hundre års russisk historie på Svalbard, og at øygruppen er en del av det arktiske, russiske riket.
– Skal man se ordentlig mørkt på det, om Putin har en plan om å undergrave Norge og sikre seg Svalbard, kan han med flere slike historier begrunne en type aksjon, sier Totland.
Han mener saken er en lissepasning til de som vil bygge opp under Russlands narrativ.
– Det er en norsk gavepakke til russisk propaganda, sier Totland.
– River seg i håret
TV 2 har bedt Utenriksdepartementet kommentere saken.
– Verken Utenriksdepartementet eller andre norske myndigheter er part i denne saken, som nå behandles på ordinær måte i rettsapparatet. Det er derfor ikke naturlig for oss å kommentere saken utover dette, skriver Ane Haavardsdatter Lunde, senior kommunikasjonsrådgiver i UD på epost til TV 2.
Totland mener det er lite norske myndigheter kan gjøre i saken.
– Men jeg vil tro Utenriksdepartementet river seg i håret av kjennelsen fra tingretten, sier Totland.
TV 2 har også bedt den russiske ambassaden om en kommentar. De har ikke svart på henvendelsen."
20_07_04_2025,Store demonstrasjoner mot Trump og Musk,Martin Brennmoen,https://imaginary.finansavisen.no/resize?width=980&interlace=true&url=https%3A%2F%2Fsmooth-storage.aptoma.no%2Fusers%2Fhegnar%2Fimages%2F124983751.jpg%3F%26accessToken%3Da347dc69ee233b10ba7c94a254a7555dd54777766da9476be5949ed154b5ec4e,2025-04-06 07:46:31,https://www.finansavisen.no/politikk/2025/04/06/8255832/store-demonstrasjoner-mot-trump-og-musk,Politikk,"Tusenvis av demonstranter strømmet lørdag til gatene i byer over hele USA som følge av president Donald Trumps varslede handelskrig, skriver Financial Times (FT).
Demonstrasjonene skjer etter at Trump onsdag innførte tollsatser mot nesten samtlige land, som igjen har ført til at massive verdier har forduftet på børsene de siste dagene.
Ifølge FT har protestene dreid seg om alt fra Trump-administrasjonens politikk, tollsatser, masseopsigelser i offentlig sektor, deportasjoen av immigranter og trusler om å innvadere i Grønland.
Det har også samlet seg demonstranter i europeiske byer som London, Lisboa og Paris, i tillegg til demonstrasjoner utenfor en Tesla-forretning i Berlin.
Ved National Mall i Washington DC holdt demonstrantene plakater med påskrifter som «Send Musk to Mars» og «Make my 401k Great Again».
En demonstrant ved navn Peter sier at han kom fra Annapolis i Maryland for å stå i mot det han mener er et angrep på demokratiet av Trump og Musk.
En annen demonstrant, Maya, sier hun var til stede for å protestere mot oligarki og toll som skader arbeiderklassen. MARKERING: Demonstranter i San Francisco lørdag. Foto: AP
I USA er det «Hands OFF!!»-bevegelsen med over 150 grupper bak seg, og som har organisert demonstrasjoner i over tusen byer.
«Massemobiliseringsdagen er vår beskjed til verden om at vi ikke tillater ødeleggelsen av styresettet og økonomien vår», sto det på en av plakatene i Washington.
Ifølge FT var demonstrasjonene lørdag de første store markeringene mot administrasjonen siden Trump begynte sin andre presidentperiode i januar.
Talere ved demonstrasjonen i Washington DC ba både republikanere og demokrater om å slå ned på Trumps økonomiske politikk.
«Tollene er ikke bare dumme, de er ulovlige, de er grunnlovsstridige, og vi kommer til å snu dette rundt», sier demokraten Jamie Raskin."
21_07_04_2025,Sjeføkonom: Norge gjør lurt i å avvente tollforhandlinger,Journalist,https://www.tu.no/_neste/ogTU.png,2025-04-06 22:20:00,https://www.tu.no/nyhetsstudio/sjefoekonom-norge-gjoer-lurt-i-aa-avvente-tollforhandlinger/75546,Økonomi og næringsliv,"Flere land har gått i tollforhandlinger med USA og Donald Trump. Norge gjør lurt i å avvente, mener sjeføkonom, som sier den kommende uka vil gi flere svar.
USAs president Donald Trump og hans drastiske tolløkninger sendte før helgen sjokkbølger gjennom aksjemarkeder over hele verden.
Spillereglene i verdenshandelen er i ferd med å endres med «Trumpomania», sier sjeføkonom Kyrre M. Knudsen i Sparebank 1 Sør-Norge.
– Vi er ekstra spente på hvor lenge Trump vil fortsette med politikkendring som minner mer om selvskading enn riktig dreining av den amerikanske økonomien, sier han til NTB.
Flere land i forhandlinger
Over 50 land har slengt seg på telefonen for å forhandle om tollkutt med USA, ifølge Det hvite hus.
Uken vi har foran oss, vil gi flere svar på hvordan de kommende tollforhandlingene vil bli, sier han.
– Hvor langt ønsker Trump å strekke strikken med fare for å ødelegge for folk og bedrifter i USA? Hvordan vil de respektive land reagere: vil de svare med økte tollsatser eller vil de gå i forhandlinger, sier Knudsen.
– Lurt å avvente
Land som Taiwan og Zimbabwe vil fjerne all toll på amerikanske varer. Vietnam har bedt USA innstendig om å utsette toll på import fra landet.
– Norge gjør nok lurt i å avvente, særlig fordi det er hvordan EU rammes som betyr mest for norsk økonomi. Responsen fra EU får vi vite mer om denne uken, sier Knudsen.
– Trolig er det mer å hente på konstruktive og smarte forhandlinger enn å respondere med økte tollsatser. Jeg håper derfor vi denne uken vil se at EU gir signaler om at de er klare for forhandlinger. I så måte var det et interessant oppspark fra Elon Musk i helgen hvor han sa at han ønsket seg tollfri handel mellom USA og Europa.
Vil avklare tollsatsene mot Norge
Utenriksdepartementet er i løpende kontakt med amerikanske myndigheter om USAs tollsatser mot Norge, sier utenriksminister Espen Barth Eide til Dagens Næringsliv søndag.
– Vi jobber blant annet med å avklare hvilken tollsats som gjelder for norske varer, og andre spørsmål for avklaring, sier Eide.
– Vårt budskap er fortsatt at slike tollsatser er en dårlig idé. Ingen land er tjent med handelskrig og økte tollmurer. Alle land taper på handelskonflikt. Vi ønsker å redusere toll mot Norge, og derfor vil vi nå koordinere videre oppfølgning med våre nærmeste handelspartnere, understreker Eide.
Kraftige børsfall
Fredag raste Oslo Børs ned 5 prosent, det største fallet siden mars 2020 da pandemien stengte ned landet.
På børsene i New York var det nye kraftige fall fredag, og indeksen S&P 500 stupte 6 prosent. Dax-indeksen i Tyskland og FTSE 100 i London falt begge rundt 5 prosent.
I København stupte indeksen C25 6,2 prosent, og fallet her var det nest største siden indeksen ble etablert i 2017."
22_07_04_2025,Sjeføkonom: Norge gjør lurt i å avvente tollforhandlinger,NTB-Fredrik Moen Gabrielsen,https://vcdn.polarismedia.no/5efb20a8-7c81-40ac-8430-86b7e04f05b7?fit=crop&h=630&q=80&tight=true&w=1200,2025-04-06 20:45:18,https://www.smp.no/nyheter/i/mP4Qdq/sjefoekonom-norge-gjoer-lurt-i-aa-avvente-tollforhandlinger,Økonomi og næringsliv,"USAs president Donald Trump og hans drastiske tolløkninger sendte før helgen sjokkbølger gjennom aksjemarkeder over hele verden.
Spillereglene i verdenshandelen er i ferd med å endres med «Trumpomania», sier sjeføkonom Kyrre M. Knudsen i Sparebank 1 Sør-Norge.
– Vi er ekstra spente på hvor lenge Trump vil fortsette med politikkendring som minner mer om selvskading enn riktig dreining av den amerikanske økonomien, sier han til NTB.
Flere land i forhandlinger
Over 50 land har slengt seg på telefonen for å forhandle om tollkutt med USA, ifølge Det hvite hus.
Uken vi har foran oss, vil gi flere svar på hvordan de kommende tollforhandlingene vil bli, sier han.
– Hvor langt ønsker Trump å strekke strikken med fare for å ødelegge for folk og bedrifter i USA? Hvordan vil de respektive land reagere: vil de svare med økte tollsatser eller vil de gå i forhandlinger, sier Knudsen.
– Lurt å avvente
Land som Taiwan og Zimbabwe vil fjerne all toll på amerikanske varer. Vietnam har bedt USA innstendig om å utsette toll på import fra landet.
– Norge gjør nok lurt i å avvente, særlig fordi det er hvordan EU rammes som betyr mest for norsk økonomi. Responsen fra EU får vi vite mer om denne uken, sier Knudsen.
– Trolig er det mer å hente på konstruktive og smarte forhandlinger enn å respondere med økte tollsatser. Jeg håper derfor vi denne uken vil se at EU gir signaler om at de er klare for forhandlinger. I så måte var det et interessant oppspark fra Elon Musk i helgen hvor han sa at han ønsket seg tollfri handel mellom USA og Europa.
Vil avklare tollsatsene mot Norge
Utenriksdepartementet er i løpende kontakt med amerikanske myndigheter om USAs tollsatser mot Norge, sier utenriksminister Espen Barth Eide til Dagens Næringsliv søndag.
– Vi jobber blant annet med å avklare hvilken tollsats som gjelder for norske varer, og andre spørsmål for avklaring, sier Eide.
– Vårt budskap er fortsatt at slike tollsatser er en dårlig idé. Ingen land er tjent med handelskrig og økte tollmurer. Alle land taper på handelskonflikt. Vi ønsker å redusere toll mot Norge, og derfor vil vi nå koordinere videre oppfølgning med våre nærmeste handelspartnere, understreker Eide.
Kraftige børsfall
Fredag raste Oslo Børs ned 5 prosent, det største fallet siden mars 2020 da pandemien stengte ned landet.
På børsene i New York var det nye kraftige fall fredag, og indeksen S&P 500 stupte 6 prosent. Dax-indeksen i Tyskland og FTSE 100 i London falt begge rundt 5 prosent."
23_07_04_2025,Sjeføkonom: Norge gjør lurt i å avvente tollforhandlinger,Ntb-Fredrik Moen Gabrielsen,https://vcdn.polarismedia.no/42ee4fdf-6e2f-4583-acbc-2bd60577e1ea?fit=crop&h=630&q=80&tight=true&w=1200,2025-04-06 20:21:20,https://www.adressa.no/nyheter/innenriks/i/Mnbo2m/sjefoekonom-norge-gjoer-lurt-i-aa-avvente-tollforhandlinger,Økonomi og næringsliv,"USAs president Donald Trump og hans drastiske tolløkninger sendte før helgen sjokkbølger gjennom aksjemarkeder over hele verden.
Spillereglene i verdenshandelen er i ferd med å endres med «Trumpomania», sier sjeføkonom Kyrre M. Knudsen i Sparebank 1 Sør-Norge.
– Vi er ekstra spente på hvor lenge Trump vil fortsette med politikkendring som minner mer om selvskading enn riktig dreining av den amerikanske økonomien, sier han til NTB.
Flere land i forhandlinger
Over 50 land har slengt seg på telefonen for å forhandle om tollkutt med USA, ifølge Det hvite hus.
Uken vi har foran oss, vil gi flere svar på hvordan de kommende tollforhandlingene vil bli, sier han.
– Hvor langt ønsker Trump å strekke strikken med fare for å ødelegge for folk og bedrifter i USA? Hvordan vil de respektive land reagere: vil de svare med økte tollsatser eller vil de gå i forhandlinger, sier Knudsen.
– Lurt å avvente
Land som Taiwan og Zimbabwe vil fjerne all toll på amerikanske varer. Vietnam har bedt USA innstendig om å utsette toll på import fra landet.
– Norge gjør nok lurt i å avvente, særlig fordi det er hvordan EU rammes som betyr mest for norsk økonomi. Responsen fra EU får vi vite mer om denne uken, sier Knudsen.
– Trolig er det mer å hente på konstruktive og smarte forhandlinger enn å respondere med økte tollsatser. Jeg håper derfor vi denne uken vil se at EU gir signaler om at de er klare for forhandlinger. I så måte var det et interessant oppspark fra Elon Musk i helgen hvor han sa at han ønsket seg tollfri handel mellom USA og Europa.
Vil avklare tollsatsene mot Norge
Utenriksdepartementet er i løpende kontakt med amerikanske myndigheter om USAs tollsatser mot Norge, sier utenriksminister Espen Barth Eide til Dagens Næringsliv søndag.
– Vi jobber blant annet med å avklare hvilken tollsats som gjelder for norske varer, og andre spørsmål for avklaring, sier Eide.
– Vårt budskap er fortsatt at slike tollsatser er en dårlig idé. Ingen land er tjent med handelskrig og økte tollmurer. Alle land taper på handelskonflikt. Vi ønsker å redusere toll mot Norge, og derfor vil vi nå koordinere videre oppfølgning med våre nærmeste handelspartnere, understreker Eide.
Kraftige børsfall
Fredag raste Oslo Børs ned 5 prosent, det største fallet siden mars 2020 da pandemien stengte ned landet.
På børsene i New York var det nye kraftige fall fredag, og indeksen S&P 500 stupte 6 prosent. Dax-indeksen i Tyskland og FTSE 100 i London falt begge rundt 5 prosent.
I København stupte indeksen C25 6,2 prosent, og fallet her var det nest største siden indeksen ble etablert i 2017."
24_07_04_2025,Kan Kina dra nytte av Trumps nye tollar i Afrika?,Vegard Tjørhom,https://gfx.nrk.no/8LSrO8fQCP-Jfm1zzauwRQpPJ81vy8AUOA1qfiQziRuw.jpg,2025-04-06 11:54:24,https://www.nrk.no/urix/kan-kina-dra-nytte-av-trumps-nye-tollar-i-afrika_-1.17371464,"Politics, Economics, Business","Kvinnene bak symaskinane jobbar så raskt dei kan i eit fabrikklokale utanfor Maseru, hovudstaden i Lesotho.
Investorar frå Taiwan har laga fabrikken der det vert produsert for verdskjente merke som Levi's og Calvin Klein. Og eksporten til USA er stor i det vesle landet som har omfamna Agoa «The African Growth and Opportunity Act».
Agoa er avtalen som skulle få USA tilbake i den afrikanske manesjen etter at Kina i årevis har fått betre og betre fotfeste i Afrika.
Avtalen opnar for tollfri eksport til USA, og har eksistert sidan 2000. Seinast i fjor forlenga Joe Biden avtalen, og lova nye store investeringar.
I bytte får USA betre tilgang til afrikanske marknadar, og råstoff og mineral som amerikanske bedrifter treng for å vinne handelskampen – mellom anna mot Kina.
No står heile Agoa i fare, etter at Trump den siste veka innførte toll mot 20 afrikanske land.
Fleire afrikanske land har i ei rekke år hatt null-toll til USA. Nå innfører Donald Trump skyhøge tollsatsar.
Enorm toll for vesle Lesotho
Og Lesotho kom verst ut av det. For dei har vore gode på å få til eksport til USA.
Dei siste åra har tekstilproduksjonen vakse, og det vesle landet med rundt 2 millionar innbyggjarar eksporterte klede for 2,5 milliardar kroner i 2024. Eksporten til USA utgjer heile 10 prosent av det vesle landets brutto nasjonalprodukt.
Når det gjeld import er Lesotho veldig avhengig av Sør-Afrika, som omringar Lesotho på alle kantar. Dei fleste varer kjem inn via Sør-Afrika, og få amerikanske varer blir importert direkte til Lesotho.
Fleirtalet av de som har jobb i Lesotho jobbar i klesindustrien. Nå fryktar de for Trump sine høge tollsatsar Foto: AFP
Dermed slår Trump-administrasjonens reknemåte veldig dårleg ut for Lesotho.
Trumps tal viser at Lesotho påfører USA 99 prosent toll. Men det heile handlar eigentleg om måten Trump reknar på.
For Lesotho har på papiret langt større eksport til USA, enn import frå USA. Med andre ord er det handelsbalansen mellom landa som Trump synest er problematisk, og ikkje Lesothos tollsatsar. Trump svarar med å innføre 50 prosent toll på alle varer frå Lesotho.
Les også Trump hevdet tollen var et motsvar: – Ingen voksne mennesker mener dette henger på greip
– Me såg aldri dette komme, seier Ricky Chang til Reuters.
Han er direktør ved Nien Hsing, det taiwanske selskapet som står bak ein av fabrikkane som skapar arbeidsplassar i Lesotho.
Det vesle landet førebur no ein delegasjon for å reise til USA og forhandle.
– Eg har fått ei forståing av at president Trump er ein forhandlar, seier handelsminister i Lesotho Mokheti Shelile til Reuters, han kallar den nye tollen «sjokkerande».
Handelskrigen med Kina
Trump har tidlegare antyda at han ønsker handelskrig med Kina.
Stadig mindre tyder på at han i så fall ønsker å vinne den kampen på afrikansk jord, slik hans forgjengarar var mest opptekne av.
Dei har forsøkt å ta ein større del av kaka i Afrika, og dermed få tilgang på råvarer som USA treng for å utvikle eigen økonomi. Difor såg Agoa dagens lys under Bill Clinton i 2000.
Å fjerne handelsbarrierar og tollmurar har blitt sett på som eit tiltak for å stimulere til meir handel med utviklingsland. Noreg er blant landa som har tollfritak for fleire av dei minst utvikla landa i verda.
Trump sender ut heilt motsett signal når han no aukar tollen til tjue afrikanske land.
Donald Trump presenterte sine nye tollsatsar denne veka. Det vil ramme afrikansk næringsliv hardt. Foto: Reuters
Sjølve tollsatsane vil ramme dei tjue landa ulikt. For nokre av landa har lite handel med USA, og handlar meir med andre afrikanske land, men også Europa og Asia.
Men for enkeltbedrifter som har produsert varer for den amerikanske marknaden er den nye tollen krise, og dei langsiktige og indirekte konsekvensane er også ein trugsel for afrikanske økonomiar.
Fleire land i Afrika har mykje utanlandsgjeld, og stor arbeidsløyse. Ein nedkjølt verdsøkonomi og høgare inflasjon, vil difor skape vanskar i fleire land.
Den nye tollen kjem berre på toppen av alle dei massive kutta i bistand frå USA. Dette har ramma spesielt mange av Afrikas fattigaste, mens tollane vil ramme arbeidarklassen og bedriftseigarane hardast.
Les også Veronica fortviler over Afrikas store gjeldsproblem
Kan Kina utnytte situasjonen?
Signalet som Trump sender til Afrika er vanskeleg å tolke som positivt slik det ser ut no.
Difor er det langt meir attraktivt for afrikanarane å vende seg mot meir stabile handelspartnarar som EU, Kina og Russland.
Dette er altså det motsette av det USA har forsøkt å få til gjennom dei 25 åra Agoa har eksistert. Og sannsynlegvis også det motsette av kva fleire amerikanske bedrifter faktisk ønsker.
For dei må framleis ha råvarer og mineral som ikkje finst i USA, men i Afrika – og som no blir langt dyrare å importere til USA.
Les også Trump river ned det internasjonale handelssystemet
Kanskje vil fleire amerikanske bedriftsleiarar som treng å importere frå Afrika få sagt frå tydeleg nok, slik at justeringar og endringar skjer når Trumps administrasjon etterkvart får meir oversikt over kva utslag dei nye tollsatsane får.
I Afrika kan konsekvensane av Donald Trump sine nye tollsatsar bli at Kina får meir kontroll. Foto: Reuters
I mellomtida kan Kina stramme eit ytterlegare stramt grep om afrikansk næringsliv.
– Realiteten er at desse nye tollsatsane i hovudsak gjev det meste av Asia og Afrika til Kina, og USA er ikkje førebudde, seier Cameron Johnson til CNBC.
Han jobbar for konsulentfirmaet Tidalwave Solutions i Shanghai i Kina.
Handelen mellom Afrika og Kina vart i fjor rekna til å vere 3.136 milliardar kroner i fjor. Det er langt meir enn handelen mellom Afrika og USA, som vart målt til 862 milliardar kroner.
Dette er tal frå tenkjetanken Carnegie. Og dei legg til at det er venta endå meir handel med Kina, fordi det er berre fem månader sidan Kina opna for tollfri eksport frå verdas minst utvikla land – slik Noreg har gjort.
Altså, det stikk motsette grepet enn det USA har teke.
Akkurat no står Kina fram som ein langt meir stabil handelspartnar for afrikanske land. Ein partnar dei kjenner godt til, og som det er enklare å forholde seg til.
Fleire meiner også at Kina kan forbetre omdømmet sitt i Afrika endå meir ved å ta over meir av den mjuke makta som USAID stod for.
Kuttene i USAID får katastrofale konsekvenser. Kan det også slå tilbake på amerikanere?
Du trenger javascript for å se video.
Kuttene i USAID får katastrofale konsekvenser. Kan det også slå tilbake på amerikanere?
Satsinga som står for fall
Agoa har fram til i fjor haust blitt omtalt positivt frå USA, og fekk ein ny boost då Joe Biden kom med ein ny stor investeringspakke til Afrika.
Kronjuvelen i USAs Afrika-prosjekt har dei siste åra vore planlegginga av ei jernbanelinje frå dei mineralrike områda i grenseområda mellom Zambia, DR Kongo og Angola. Jernbanen skal etter planen frakte afrikanske mineral ned mot Atlanterhavskysten, i retning av USA og ikkje Kina.
Tanken er at USA treng å trappe opp innsatsen i kampen om afrikanske mineral, som både USA og Kina treng til sitt eige næringsliv.
Sjeldne mineral har også Trump vist interesse for, mellom anna ved å forsøke å få i land ein mineralavtale med Ukraina. Men no er mineralrike land som Angola, DR Kongo og Zambia blant landa som er omfatta av dei nye tollsatsane.
Høgare toll er neppe til hjelp for dei amerikanske diplomatane som skal forsøke å inngå nye handelsavtaler. Slik som faren til Trumps svigerson, og USAs ferske Afrika-utsending, Massad Boulos som forsøker å lande ein mineralavtale med DR Kongo akkurat no.
Den sørafrikanske økonomen Dawie Roodt er ein av dei som meiner «Agoa er død». Til den sørafrikanske avisa The Citizen seier han at det er lite som tyder på at avtalen vil bli fornya i september, slik planen eigentleg var.
Sør-Afrika i djup trøbbel
Og også regjeringa i Sør-Afrika er negative. Dei seier ifølgje Reuters at dei nye tollsatsane nullar ut fordelane som afrikanske land får frå Agoa.
– Dei omfattande tolltiltaka vil påverke fleire sektorar av økonomien vår, inkludert bilindustri, landbruk, mat og drikke, kjemikaliar, metall og andre segment av produksjonen., og dette vil ha følger for arbeidsplassar og vekst, seier Sør-Afrikas utanriks- og finansminister i ei felles utsegn.
For Sør-Afrika – Afrikas nest største økonomi – er dei nye tollsatsane berre toppen av eit stadig meir skummelt isfjell. For landet er i djup økonomisk trøbbel.
Mange skaper sine eigne uformelle jobbar i Sør-Afrika, der arbeidsløysa er stor. Her frå ein frisørsalong i Daveyton. Foto: AFP
Ifølge Renaissance Capital Africa står Sør-Afrika for 37 prosent av all eksport frå Afrika til USA, og er dermed det landet i Afrika med mest eksport til USA. Det gjeld alt frå bildelar til vin.
Dei omfattande USAID-kutta rammer mange, landets ferske og første fleirpartiregjering slit med å bli einige om eit budsjett, og utanlandsgjelda er enorm.
På toppen av alt kjem den store arbeidsløysa på over 40 prosent, og denne kan bli forverra i Sør-Afrika ved at eksport til USA blir dyrare.
Så ringverknadane av tollsatsane kan bli store i Afrika. På kort sikt må enkeltbedrifter og deira tilsette betale prisen for høgare tollar.
Men kanskje endå meir urovekkande er dei langsiktige konsekvensane for verdsøkonomien, og korleis dette vil slå ut på Afrikas svakaste økonomiar – der verktøykassa ofte er for liten når økonomiske tiltak trengst som mest."
25_07_04_2025,"Høgre, det handle­kraf­tige, trygge og fornuf­tige valet for Noreg",Ole Frank Bakken,https://vcdn.polarismedia.no/7eedeeec-5bc1-4e53-95c5-42b273642061?fit=crop&h=630&q=80&tight=true&w=1200,2025-04-07 05:30:00,https://www.smp.no/meninger/leserinnlegg/i/W01V1r/hoegre-det-handlekraftige-trygge-og-fornuftige-valet-for-noreg,Klima og miljø,"Det er ikkje sikkert at det er fascismen som tar statar i Europa og USA, men det er nok fleire enn oss i Høgre som er uroa over situasjonen i verda for tida.
Du leser nå et leserinnlegg. Det uttrykker innsenderens mening.
Det som er viktig no er at ein i Noreg har handlekraft, tenkjer langsiktig, pragmatisk og fornuftig.
Høgre vil ta kampen for fridom, demokrati, tryggleik og miljø på alvor. I tillegg til krefter som vil demontera demokratia og avvikle ytringsfridomen syner vitskap at endringar i klima og demografi vil gje stor utfordringar på vår planet i åra framover. Migrasjon, sjukdom, ny nasjonsoverskridande kriminalitet, utnytting av ressursar og kamp om sanninga for å nemne noko. Korleis skal vi agere på dette? Mykje av det som skjer i verda i dag liknar på det som hende i mellomkrigstida og vi må freiste læra litt av det.
I staden for nasjonalisme, proteksjonisme og tollmurar, må vi søkje samarbeid, frihandel og sameksistens. Ideen om at heile verda må kjøpe norsk olje, gass, fisk og møblar, men ikkje be oss dele på våre ressursar eller marknad, bør vere utdatert. Vi misser ikkje råderett av å samarbeide og innordne oss avtalar med venskaplege nasjonar. Er vi ikkje nøgde kan vi når som helst melde oss ut, avslutte avtalar og samarbeid. Som Brexit, sjølv om dei no angrar fælt på utmeldinga.
Høgre sin tidlegare forsvarsminister og utanriksminister Ine Eriksen Søreide seier det klart og tydeleg; Det er no vi ser verdien av alliansar, vener og samarbeid. Noreg kan ikkje vente seg særbehandling i Europa slik vi har hatt for vane i alt for mange år. 70 prosent av vår eksport går til EU og Høgre vil intensivere samarbeidet og våre relasjonar med andre land. EU utviklar no sterkare samarbeid for land som vel å vere med når toget går. Noreg kan ikkje stå att på perrongen!
Dagens regjering verkar ha som motto om å sette ned eit utval, ein komité, undersøkje eller berre «tenkje på» alle store utfordringar som dukkar opp. Etter fire år med auka skattar, nye skattar, midlertidige skattar og skattar med tilbakeverkande kraft, fleire avgifter og vingling på nær sagt alle samfunnsområde, er det no på tide å ta ansvar og byggje og tryggje landet. Høgre vil ha ei historisk satsing på tryggleik og forsvar. Erna og Høgre har ein tydeleg og klar politikk og set handling etter ord, det har vorte vist før.
Høgre vil trygge velferdsordningane, få fleire i arbeid utan å svekke sjukelønsordninga, få ned helsekøar og endre stønadstrykket. Høgre er tydlege på at verdiar må skapast før dei kan bli delt og at vi må satse på jobbskaparane. Dagens regjering inviterer til skattesamtaler, Høgre inviterer til skattelette både for privatpersonar og bedrifter. Og sjølv om venstresida på inn og utpust snakkar om at Høgre vil gjere dei rike rikare, så har ikkje Høgre eit slikt mål.
Høgre vil skattlegge både rikfolk, bedrifter og dei som nyttar verdiar frå fellesskapet, om det er laks, energi eller på sjø og land. Men Høgre innrettar dette i samarbeid med næringane og eigarar slik at vi saman skapar vekst og utvikling. Høgre vil fjerne formuesskatt på kapital og aktiva som er viktig for å skape vidare vekst og sikrar norsk eigarskap. Det er ei gåte kvifor venstresida er så opptatt av å skattlegge arbeidande kapital, bedrifta sine anlegg og maskinpark sjølv om bedrifta går med underskot. Mobbinga av verdiskaparane må ta slutt."
26_07_04_2025,"– Gjør vi ikke noe, er dette den sikre død",Malene Indrebø-Langlo,https://www.cdn.tv2.no/images?imageId=17618964&x=0&y=8.06&cropw=100&croph=71.67&panox=0&panoy=8.06&panow=100&panoh=71.67&width=1200&height=630,2025-04-07 04:01:05,https://www.tv2.no/nyheter/innenriks/gjor-vi-ikke-noe-er-dette-den-sikre-dod/17607429,Klima og miljø,"– Hvem pusser støvlene dine når du er tilbake på Haakonsvern?
– Jeg pusser selvsagt støvlene mine selv.
Det er et sjeldent syn å se en av landets øverste militære sjefer, kontreadmiral og sjef for Norges maritime styrker, står med både støvler og knær godt plantet i et hav av søppel.
Beklager, din nettleser støtter ikke avspilling av videoklipp
Men «Sjef Sjø», Oliver Berdal, har et sterkt miljøengasjement for kysten.
– Jeg er vokst opp i skjærgården her ute, sier han, og peker ut over de mange øyene i Øygarden utenfor Bergen.
Hundrevis av ganger har han dykket og fisket her ute. Gjennom hele 80- og 90-tallet var dette familiens sommerparadis.
Men nå er sjefen for Sjøforsvaret alvorlig bekymret.
En miljøbombe
TV 2 fortalte nylig om den skjulte «mikroplastfabrikken» i Øygarden, en bergsprekk skjult i terrenget som rommet flere tusen liter plast.
– Dette er helt grotesk, sa Norges mest kjente plastrydder, Kenneth Bruvik, i Framtidshavet.
Sprekken fungerer som en kvern, maler opp plast som er skylt inn med havet, og lekker millioner på millioner med finmalt mikroplast ut igjen i skjærgården.
Forskerne slo fast at dette er en «miljøbombe». Sjefen for Sjøforsvaret er dessverre ikke overrasket.
Gjennom en lang operativ karriere i marinen, blant annet som skipssjef på ubåt og sjef for Kystvakten, har Berdal sett hvordan norskekysten stadig blir mer forurenset.
– De siste ti årene har jeg sett plastmengden øke mye, også gjennom dykkingen. En ting er hva du ser her, men det ligger også enormt med søppel på havbunnen, sier Berdal.
Den sikre død
I en stadig mer spent sikkerhetspolitisk situasjon, har flere tatt til ordet for at klima og miljø nå må vike for kuler og krutt.
– Sikkerhetspolitikken må ha forrang til all annen politikk, har Unge Høyres Ola Svenneby uttalt.
Samtidig advarer forskere om at klima ikke må bli taperen, når Norge skal ruste opp.
– Forsvarets oppgaver har sjelden vært større. Kan Sjøforsvaret bekymre seg og prioritere dette – plast i havet – nå?
– Det må vi bare. Det eneste som er sikkert, uavhengig av de alvorlige sikkerhetspolitiske skyene som henger over horisonten, er at klima og miljø er den sikre, sakte død, hvis vi ikke gjør noe med det, sier Berdal.
– Får vi ikke bukt med dette, vil det på et tidspunkt ta knekken på naturen. Og det har vi ikke råd til.
Problemet tiltar
– Forsvarets rolle er å beskytte og forsvare Norge og norske interesser. Men vi må også bidra til å bevare Norge, sier sjefen.
I flere år har Kystvakten bidratt til plastrydding, spesielt på steder det er vanskelig å komme til, som Svalbard, Jan Mayen og Bjørnøya.
– Dette har vi dessverre en del erfaring med, men problemet tiltar. Det blir stadig mer plast i havene våre.
Nå har kontreadmiralen bedt alle sine ansatte – nærmere 2500 ansatte og 1600 soldater i førstegangstjenesten – sette av minst én dag i året til å rydde plast.
Beklager, din nettleser støtter ikke avspilling av videoklipp
– Vi skal også ha årlige ryddeaksjoner med fartøyene våre, sier Berdal.
– Samtidig er det viktig for meg å understreke at vi ikke løser dette med å plukke plast. Det er allerede mer enn nok søppel langs kysten til å rydde i mange tiår fremover. Vi er avhengig av å gjøre noe med kilden til plastproblematikken, nemlig produksjon og bruk."
27_07_04_2025,Regjeringen gir 61 millioner kroner til bransjeprogram,NTB,https://www.dagsavisen.no/resizer/v2/GVRR676BGNK6VXWVO3WCZ4JQ4M.jpg?smart=true&auth=5222209dbe840de12b91f418adb50eec28a66f8443e22dffe45c8acdc6af4f2f&width=1200&height=630,2025-04-07 05:17:14,https://www.dagsavisen.no/nyheter/innenriks/2025/04/07/regjeringen-gir-61-millioner-kroner-til-bransjeprogram,Helse og forskning,"– Mangelen på kompetent arbeidskraft kan ikke bare løses ved å utdanne flere. Kompetansepåfyll til de som allerede er i jobb, er minst like viktig, sier forskning- og høyere utdanningsminister Sigrun Aasland (Ap) i en pressemelding.
Pengene vil komme folk til gode i industri- og byggenæringen, solkraftbransjen, informasjonstrygghet og IKT-bransjen og finansnæringen, opplyser regjeringen.
I tillegg er det 49 søknader under behandling innenfor helse- og omsorgstjenestene, men de har ikke fått tildelt penger ennå.
Stort spleiselag
Det er partene i arbeidslivet som har foreslått hvilke bransjer som bør ha bransjeprogram.
Programmene innenfor solkraft og helse- og omsorgstjenestene er nye, og får sine første tildelinger i år, heter det.
I alt kom det 140 søknader inn til Direktoratet for høyere utdanning og kompetanse, som forvalter ordningen.
– Bransjeprogrammene er et spleiselag. Staten gir tilskudd til fagskoler, høyskoler, universitet og andre kurstilbydere som utvikler og drifter relevante tilbud, forklarer direktør Sveinung Skule, som sier programmene er populære.
Det er solkraftbransjen og industri- og byggenæringen som får mest penger i den nye bevilgningen. De får over 19 millioner hver. Informasjonstrygghet- og IKT-bransjen får i underkant av 12 millioner, mens finansnæringen er tildelt over 10 millioner. Hva helse- og omsorgstjenestene får, gjenstår å se.
Les også:
Massiv norsk motstand mot Trumps politikk: – Skaper usikkerhet
Skreddersydd
Formålet med programmene er å gi ansatte, permitterte og arbeidsledige i bransjer med særlige behov for endring den nødvendige kompetansen til å mestre nye oppgaver, og dermed bli værende i jobben.
– Samarbeidet med partene i arbeidslivet gjør at vi får utviklet korte og fleksible utdanningstilbud som er skreddersydd til behovet i hver enkelt bransje, sier Skule.
Bransjeprogram er en tilskuddsordning der staten og partene i arbeidslivet samarbeider om å øke deltakelsen i kompetanseutvikling innenfor utvalgte bransjer. På den måten kan ansatte, permitterte og arbeidsledige få gratis kurs og utdanning.
Hvert bransjeprogram får tilskudd i tre år.
Les også:
Eksperten advarer: Ikke gå i denne kredittkort-fella
(+)
Les også:
400.000 vurderer til enhver tid om de orker å stå i arbeid
(+)
Les også: Bernard Minier:
– Det er uendelig mye elendig skit på strømmetjenestene
(+)"
28_07_04_2025,Regjeringen gir 61 millioner kroner til bransjeprogram,Ole Berg-Rusten,https://vcdn.polarismedia.no/8a8fdec7-d30e-41d6-8367-8340097d6bef?fit=crop&h=630&q=80&tight=true&w=1200,2025-04-07 04:00:45,https://www.adressa.no/nyheter/innenriks/i/xmvm4V/regjeringen-gir-61-millioner-kroner-til-bransjeprogram,Helse og forskning,"– Mangelen på kompetent arbeidskraft kan ikke bare løses ved å utdanne flere. Kompetansepåfyll til de som allerede er i jobb, er minst like viktig, sier forskning- og høyere utdanningsminister Sigrun Aasland (Ap) i en pressemelding.
Pengene vil komme folk til gode i industri- og byggenæringen, solkraftbransjen, informasjonstrygghet og IKT-bransjen og finansnæringen, opplyser regjeringen.
I tillegg er det 49 søknader under behandling innenfor helse- og omsorgstjenestene, men de har ikke fått tildelt penger ennå.
Stort spleiselag
Det er partene i arbeidslivet som har foreslått hvilke bransjer som bør ha bransjeprogram.
Programmene innenfor solkraft og helse- og omsorgstjenestene er nye, og får sine første tildelinger i år, heter det.
I alt kom det 140 søknader inn til Direktoratet for høyere utdanning og kompetanse, som forvalter ordningen.
– Bransjeprogrammene er et spleiselag. Staten gir tilskudd til fagskoler, høyskoler, universitet og andre kurstilbydere som utvikler og drifter relevante tilbud, forklarer direktør Sveinung Skule, som sier programmene er populære.
Det er solkraftbransjen og industri- og byggenæringen som får mest penger i den nye bevilgningen. De får over 19 millioner hver. Informasjonstrygghet- og IKT-bransjen får i underkant av 12 millioner, mens finansnæringen er tildelt over 10 millioner. Hva helse- og omsorgstjenestene får, gjenstår å se.
Skreddersydd
Formålet med programmene er å gi ansatte, permitterte og arbeidsledige i bransjer med særlige behov for endring den nødvendige kompetansen til å mestre nye oppgaver, og dermed bli værende i jobben.
– Samarbeidet med partene i arbeidslivet gjør at vi får utviklet korte og fleksible utdanningstilbud som er skreddersydd til behovet i hver enkelt bransje, sier Skule.
Bransjeprogram er en tilskuddsordning der staten og partene i arbeidslivet samarbeider om å øke deltakelsen i kompetanseutvikling innenfor utvalgte bransjer. På den måten kan ansatte, permitterte og arbeidsledige få gratis kurs og utdanning.
Hvert bransjeprogram får tilskudd i tre år."
29_07_04_2025,Fødebrølet stilner ikke,Hanne Charlotte Schjelderup,https://premium.vgc.no/v2/images/a8acd8d3-dd1e-43db-8e0f-b2db224e8925?fit=crop&format=auto&h=1080&w=1920&s=41edfa5f7e77afc59019154ea254194d00830f2c,2025-04-06 19:00:00,https://www.aftenposten.no/meninger/debatt/i/dR25MJ/urbroelet-fra-foedende-kvinner-maa-ikke-ignoreres,Helse og forskning,"Med nedbyggingen av fødselsomsorgen er det kanskje ikke rart at stadig flere kvinner ønsker fødsler i rolige omgivelser.
Debatten om hjemmefødsler går høyt om dagen. Vi må ikke miste av syne det aller viktigste. Trygge rammer rundt fødselen, med jordmor tilgjengelig. En fødselsomsorg som i større grad handler om faglig forsvarlighet og i mindre grad om rene «samlebåndsfødsler».
Redusert til en minimumstjeneste
En firedobling av uassisterte fødsler bør få alarmen til å gå og føre til handling fra helseminister Jan Christian Vestre (Ap). Hvorfor føler stadig færre kvinner at de kan stole på våre fødeavdelinger?
Fødselsomsorgen er redusert til en minimumstjeneste. Fødetilbud, bemanning og innleie er det første som rammes av kutt i sykehusene. Foretaksmodellen og refusjonsordningen gjør at fødselsomsorgen ikke gir nok inntjening til driften.
Det er skjebnesvangert for fødetilbud over hele landet. Den høyt verdsatte ABC-klinikken i Oslo ble lagt ned. Sykehusene planlegger med sommerstengte og helgestengte fødeavdelinger og å legge ned fødeinstitusjoner.
Det er lønnsomt å bruke ressurser på at lavrisikofødsler forblir nettopp det. Forskning fra England viser at man sparte millioner når en større andel fødsler skjedde i jordmorsentre, eller hjemme med jordmor. I Norge går vi motsatt vei. 90 prosent av fødsler skjer på store fødeklinikker.
Effektiviseringskrav trumfer faglighet
Jordmorlederne møter stadig strengere effektiviseringskrav. Bemanningen og driften skvises. Fødende kvinner opplever at de «drukner» i mengden. Effektiviseringskrav trumfer faglighet.
80 prosent av jordmødre sier i en undersøkelse at bemanningen tilpasses lite eller ingenting i til sesongene. Selv om det hvert eneste år fødes flest barn i juli. En fødselslege forteller om opplevelsen som førstegangsfødende, der hun sendes hjem på dag tre, uten melkeproduksjon og med et barn i lavere vektgrense. Barnet har flere episoder med lavt blodsukker og tar ikke brystet.
Man er villig til å risikere barnets helse for å sørge for kort leggetid. Foretak ser hvor langt de kan tøye strikken. Seks timer etter fødsel, hvem er klar for det? Noen fødesteder spør ved innkomst i fødsel om når fødende har tenkt å reise hjem. Selv om barselretningslinjene sier at kvinner kan bli til amming er etablert. Morsmelk kommer for fullt gjerne andre til tredje dag. Men det er ikke effektivt nok.
Vi må forvente langt mer
Urbrølet fra fødende kvinner må ikke ignoreres. Kvinnehelse og fødetilbud av en viss standard krever penger og bemanning. Debatten bør dreie mot å utdanne nok og beholde jordmødre ved norske sykehus. Bevare de få fødeavdelingene vi har igjen.
La de fødende og nyfødte få nødvendig overvåking, hvile og pleie. Vi må forvente langt mer enn at kvinner og barn ikke dør i norsk fødselsomsorg. Med nedbyggingen av fødselsomsorgen er det kanskje ikke rart at stadig flere kvinner ønsker fødsler i rolige omgivelser. Der de i større grad får føde på egne premisser. Jordmorstyrte enheter som legger til rette for dette, forsvinner.
Vi er bekymret for politikken som føres. Vi må møte utviklingen med nysgjerrighet, lytte til kvinner og ha en vilje til å skape et styrket fødetilbud. Mor og barns helse er for alvorlig til å settes på spill i effektiviseringens navn."
30_07_04_2025,Kritikken hagler etter stygg ulykke i Grand National 2025,Jarle Fredagsvik,https://gfx.nrk.no/pGivPywOnEq1r0T1wN19jQtM2GMCgtiLO9OQl0wcA-Gw.png,2025-04-06 20:16:30,https://www.nrk.no/sport/kritikken-hagler-etter-stygg-ulykke-i-grand-national-2025-1.17372109,Sports,"Lørdag falt hesten Broadway Boy stygt etter å ha kollidert med et hinder.
Rytteren ble kastet av hesten og deiset i bakken. Bildene fra løpet viser at den syv år gamle hesten lander med hodet først og blir liggende på gresset.
Ulykken føyer seg til i en lang rekke av stygge hendelser fra Grand National; det prestisjetunge løpet er kjent for å være hardt.
– Man kan ikke tøye grenser i det uendelige. Dette løpet har stor fart, høye hinder og vanskelighetsgrad. Det er for tøft, og burde ha vært forbudt, sier Inger Lise Andersen.
Hun er professor i etologi og dyrevelferd med fokus på gris og hest.
OMSTRIDT: Britiske Grand National har fremdeles sine fans i England, men rittet har også skaffet seg sine motstandere i løpet av sin forholdsvis blodige historie. Foto: Danny Lawson / AP / NTB
– Hester dør hvert år
Ifølge avisen The Guardian skal tilskuere ha beskrevet hendelsen som «grusom».
– Hestene fortjener bedre, sier Ben Newman i organisasjonen Animal Rising til den britiske avisen.
Han mener sporten prioriterer profitt foran dyrevelferd. Vinneren av løpet soper med seg rundt 7 millioner kroner i premie.
Men under halvparten av hestene kom til mål. 34 hester sto på startstreken.
16 kom til mål.
– Det er hårreisende og ikke forsvarlig i det hele tatt, sier Inger Lise Andersen til NRK.
Åshild Roalset er representant for dyrevern hos Dyrebeskyttelsen Norge. Hun mener arrangøren kunne ha bedret sikkerheten for dyrene, dersom det var ønskelig:
– I Grand National venter man vel omtrent at én eller flere hester dør hvert år, det er jo nesten for normalen å regne. Det er veldig mange årsaker til at hestene kan ende opp med å miste livet, sier Roaldset til NRK.
– Grusomt
Det er lagt opp til at det skal være ekstremsport for hestene, med veldig mange og høye hindre. I tillegg foregår det på gress, noe som gjør at underlaget kan være sleipt.
– I sum gjør alt dette at det er normalt at noen hester dør fordi det er lagt opp så ekstremt. Man kunne gjort mye mer for å forebygge at hester blir skadet enn det man har gjort. De verste skadene ender med at hesten blir skutt på banen, sier Roaldset overfor NRK.
Fakta om Grand National
Tross den flengende kritikk blant annet fra fra dyrevernerne, er det fortsatt mange tradisjonsrike briter som trykker Grand National til sitt bryst. Ifølge Wikipedia har hesteveddeløpet et sted mellom 500 og 600 millioner seere årlig. Fram til 2013 hadde BBC rettighetene selv.
Tall fra blant annet Metro og The Telegraph har 66 hester dødd i løpet av Aintree-festivalens tre dager siden 2000. Kun for Grand National-lørdagen har antall døde hester kommet opp i 88 siden den første konkurransen tilbake i 1839.
I 1993 ble rittet avlyst etter en rekke tjuvstarter (30 av 39 jockeyer var involvert i én av dem), mens rittet ble utsatt til en mandag i 1997 på grunn av bombetrussel.
I 2020 ble rittet innstilt på grunn av koronaviruset. Året etter var rittet tilbake, med det resultat at både «The Long Mile» og «Houx Gris» døde underveis.
I 2023 ble starten av Grand National utsatt på grunn av protester fra nettopp dyrevernere.
Kun én jockey har mistet livet i forbindelse med løpet. Det skjedde i 1862, da Joseph Wynne mistet livet i en hendelse der flere andre hester var involvert i forbindelse med passeringer av «The Chair».
Roalset svarer følgende på spørsmål om hva hun synes om Grand National slik det gjennomføres i dag:
– Jeg synes det er grusomt. Vi kan ikke ha en slik hestesport der det er lagt opp til at hestene kan ende opp med å dø. Slike ulykker skjer dessverre ofte, så man kan heller ikke si at det kommer som noen overraskelse.
Hun mener dette aldri kunne skjedd på en vanlig arbeidsplass.
– Da hadde man hatt en HMS-ansvarlig som hadde identifisert farer og risikoer underveis. Med enkle grep kunne man ha redusert antall døde og skadde hester, men man gjør det likevel ikke.
MANGE ULYKKER: Her får hesten «Frazier Island» hard medfart under Grand National i 1999. Hesten «Eduipe» ble senere avlivet i forbindelse med samme hendelse. Foto: IAN HODGSON / Reuters / NTB
88 hester har dødd siden oppstarten
Siden oppstarten i 1839 har 88 hester mistet livet i forbindelse med hesteveddeløpet Grand National, skriver Metro.
Sist uke ble en hest avlivet etter en kollisjon i et løp.
– Galopphestene er avlet for å løpe raskt, men dette løpet innebærer altfor stor belastning og skaderisiko for hestene. Derfor er det uetisk, sier Andersen.
FORTSATT POPULÆRT: Også i 2025 er Grand National en stor greie i England. Rittene foregår ved Aintree Race Course utenfor Liverpool. Foto: Phil Noble / Reuters / NTB
Gjorde flere grep
I fjor tok arrangørene flere grep for å bedre sikkerheten. Et av grepene var å redusere feltet fra 40 til 34.
Da kom man seg unna uten tragiske hendelser.
En talsperson fra Det britiske hesteveddeløpsforbundet (BHA) svarer følgende på kritikken etter lørdagens konkurranse:
– Som ved alle annen sport eller aktivitet som involverer hester, så er det umulig å fjerne risikoen helt. Raten for fatale skader i forbindelse med disse løpene gjelder 0,44 prosent av alle startende. Vi ønsker å være åpne og ærlige om risikoen som er gjeldende, sier en talsperson for BHA ifølge The Guardian.
Fortsatt mener Andersen at dette er langt over streken.
– Mange hopper over samme hinder samtidig, og risikoen for skader på både hest og rytter er ekstremt stor, sier professor Andersen.
– GRUSOMT: Åshild Roaldset i Dyrebeskyttelsen mener arrangøren med enkle grep kunne redusert risikoen for hestene som årlig blir sendt ut for å konkurrere under Grand National. Hun synes konkurransen er grusom å se på. Foto: Dyrebeskyttelsen
Roaldset mener de ansvarlige kunne gjort mye mer for å ivareta dyra:
– Det er også mye man kunne ha gjort med formatet. De kunne blant annet skalert ned hindrene og hatt færre hester på banen. Jeg tror de frykter at det skal bli mer likt en del av de andre konkurransene, og at dermed kan ende opp med ikke å trekke like mange tilskuere, sier Roaldset."
31_07_04_2025,Penger å spare – men det er ikke så lurt,Bjørn Eirik Loftås,https://www.cdn.tv2.no/images?imageId=17616406&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-04-06 15:18:00,https://www.tv2.no/broom/penger-a-spare-men-det-er-ikke-sa-lurt/17616201,Sport,"NAF har nettopp publisert sin årlige test av sommerdekk, og nok en gang er det premiumdekk fra kjente produsenter som får best skussmål.
Aller best ut kommer dekkene Michelin Pilot Sport 4 SUV og Nokian Hakka Black 3 SilentDrive – begge med 86 av 100 mulige poeng.
Billigdekk på bunn
I andre enden av skalaen finner vi lavbudsjettdekket Hifly Vigorous HP801 fra kinesiske Shandong Hengfeng, som scorer kun 54 poeng.
Dekket får blant annet sterk kritikk for at det ikke klarer å opprettholde kontrollen i brå svinger. Ifølge juryen er dekket totalt uegnet for tunge kjøretøy, som for eksempel elbiler.
– Det er helt klart stor kvalitetsforskjell mellom premiumdekk og billigdekk, sier senior kommunikasjonsrådgiver Nils Sødal hos NAF, til Broom.
Typiske problemer er dårlig veigrep og lange bremselengder – begge deler er kritiske egenskaper for bildekk.
– Noen av dem er greie på våt asfalt, men skikkelig dårlige på tørr asfalt, mens andre billige dekk er motsatt at de fungerer greit på tørr asfalt, men mister veigrep og vannplaner lett på våt asfalt. De takler rett og slett ikke alle underlag, sier Sødal.
Trenger ikke å kjøpe de dyreste
Samtidig understreker han at du ikke nødvendigvis må kjøpe de dyreste dekkene for å være trygg på veien.
– Det finnes dekk mellom de dyreste og billigste som er gode dekk. Uansett er det viktig å tenke sikkerhet ved dekkvalg. Dekkene er eneste kontakten bilen har med underlaget, og da må de være av god kvalitet, undertreker han.
Advarer mot spesialdekk
Ofte er det dekk fra de anerkjente produsentene som scorer best i tester, men det er ikke alltid en garanti.
– Det var et billigdekk som kom dårligst ut i år, men spesialdekkene var jammen heller ikke mye bedre, sier Sødal.
Dekkene han sikter til er såkalte miljødekk eller økodekk, som ofte er spesiallaget for elbiler. De har lav rullemotstand og sørger for god rekkevidde, men har lavere dekkmønster og presterer dermed dårligere på blant annet veigrep og oppbremsing på våt asfalt.
– Det er viktig å tenke på hvordan føreforholdene er der du kjører mest i hverdagen. Selv om dette er viktigere for vinterdekk, gjelder det også for sommerdekk. Bor du i et område med mye regn, er det viktig at dekkene er gode på våt asfalt og ikke vannplaner. De beste dekkene takler riktignok både tørr og våt asfalt bra, avslutter han.
Få også med deg denne:"
32_07_04_2025,Stor Syden-pågang: –⁠ Fortsatt dyrt å være nordmann,Jan Gustav Andreaasen,https://akamai.vgc.no/v2/images/3be8f780-55e5-449f-8286-d7a23f6aecae?format=auto&w=1080&s=55ecea61f98c285b044c5a80ab9ff90426eb8574,2025-04-07 03:21:41,https://www.vg.no/nyheter/i/yEM4Vx/syden-i-paasken-her-er-de-beste-reisetipsene,"Travel, Economics, Finance","Droppe fjellet i påsken? Du er i så fall ikke alene skal vi tro charterselskapene, som melder om fulle «påskefly».
For 13 minutter siden
Snart er det tid for å nyte sola – enten det er i hytteveggen eller under en parasoll.
Og mens vi venter på rentekutt, lønnsoppgjør og hvetemel til under 30 kroner kiloen, kan det jo kanskje være fristende med en liten utenlandstur.
VG har snakket med reisebyråer og en valutaekspert, og samlet deres heteste tips for deg som drømmer om litt ekte sydensol.
Selv om de klassiske charterflyene er i ferd med å fylles opp, er det fortsatt håp for dem som lengter etter sand mellom tærne.
Granca, Granca, Granca!
Gran Canaria troner på toppen som det desidert mest populære reisemålet, tett fulgt av Tenerife og Lanzarote.
Men ifølge Apollo har den greske øya Kreta for første gang kapret annenplassen foran de spanske «konkurrentene» Tenerife og Fuerteventura.
Beatriz Rivera i Apollo forteller at alle deres tradisjonelle charterreiser er utsolgt. Men med rutefly kan du fortsatt sikre deg en plass under parasollen.
I stedet for de klassiske Syden-favorittene trekker hun frem et mer uventet tips – nemlig Tunisia i Nord-Afrika.
– Det er et rimelig strandparadis med massevis av historie, deilig mat og kulturelle severdigheter – og sjansen er stor for at naboen ikke har vært der ennå, sier Rivera.
Hvilket reisemål frister mest i påskeferien?
aSyden!bStorby, shopping og kafé!cPåsken skal selvfølgelig tilbringes på fjellet.dIngen! Jeg vil heller være hjemme.
Eksotiske alternativer
Selv om Kanariøyene fortsatt troner på toppen av salgslistene, er bildet annerledes når man ser på hvilke destinasjoner som øker mest i popularitet.
– Thailand er ekstremt populært i år. Vi har solgt over ti ganger flere reiser dit sammenlignet med fjorårets påske, sier Anne Mørk-Løwengreen i TUI.
Hun tror økningen blant annet kan skyldes den nye sesongen av TV-serien «The White Lotus», som er spilt inn i nettopp Thailand.
Men det handler ikke bare om TV-glam og tropisk vibe. Økonomien spiller også en stor rolle når nordmenn velger reisemål, ifølge Mørk-Løwengreen.
– Nordmenn får mye mer igjen for hver krone i Thailand, med gunstig valuta og et mye lavere prisnivå enn på Kanariøyene. Flyturen koster noe mer, men mat, drikke, shopping, opplevelser og aktiviteter koster mye mindre.
Hva koster det?
VG har gjort en uformell sjekk av hva du kan få for pengene i påsken, for en familie med to voksne og to små, med fly og hotell inkludert.
Drømmer du om greske strender og blått hav? En uke i Kato Salos på Kreta koster fra 16.300 kroner.
Dersom du vil føle deg som kongen av Mallorca, kan du reise til Puerto Pollensa. En ukes ferie for en familie på fire starter på 22.500 kroner.
Føles én uke i solen litt snaut? Da kan du strekke påskeferien til ni deilige dager i Alanya. Her starter prisene på rundt 24.000 kroner.
Men hva sier økonomen?
Jan Ludvig Andreassen er sjeføkonom i Eika Gruppen, der han har hovedansvar for overvåkning av makroøkonomi i inn- og utland.
Å gi råd til reiselystne nordmenn nå er vanskelig, og selv med sine 35 fartsår innen finans sier han at rådene om valuta må tas med et haaaav av salt «i disse tider».
Årsaken? Den ustabile internasjonale situasjonen.
– Torsdag og fredag forrige uke falt den norske kronen med femti øre mot dollar og euro. Det har nesten aldri skjedd før, og handler om markedsuroen og tollsatsene til USA, forklarer Andreassen.
Likevel prøver han seg på noen lure «reisehacks»:
Ettersom dollaren er ned litt ned i år, og noen av ulike grunner har avbestilt eller utsatt planlagte USA-turer, kan det hende man får gode tilbud på reiser til for eksempel New York. Det vil hvert fall være billigere i år enn i påsken i fjor, forteller han.
Han påpeker også at siden påsken i år er sen, vil det være varme temperaturer i europeiske land og storbyer. Her vil euroen fremdeles være nokså høy, men ikke noe verre enn det den var i fjor.
For de europeiske reisemålene har han ett hett tips:
– Alltid gang med tolv når det gjelder euro, så unngår du å gå på en smell.
Når det gjelder dollar bør man gange med elleve.
– Så fortsatt dyrt å være nordmann i utlandet?
– Ja. Selv om dollaren er svakere er det fortsatt dyrt.
NOK PR. 1 EUR. Dagskurs: 4. april 2025 Foto: Skjermdump, Norges bank
På spørsmål om når det blir billigere å være nordmann i utlandet, og når den norske krona skal oppover, sier Andreassen at den internasjonale situasjonen må roe seg først.
Men så:
– Jeg har tidligere spådd dollaren til ni kroner. Dét har også den amerikanske investerings- og finansinstutsjonen Goldman Sachs gjort nå, sier han fornøyd.
Resonnementet er at verden går inn i en lavkonjuktur, mens det går bra i Norge. Dette kan gi oss en sterkere krone fordi vi har sterkere renter enn i utlandet, og fordi vi trekker sparepengene våre hjem når det er uro ute i verden.
Med andre ord: USA går dårlig mens Norge går bra, noe som kan føre til 10–15 prosent styrking av kronen.
Når dette vil skje, syns han er vanskelig å spå. Men at påsken 2026 vil være bedre for de reiselystne, er han ganske sikker på.
– Men det er enorme bevegelser i markedet, så alt kan skje!
Selv skal han være hjemme og pusse opp i påsken."
33_07_04_2025,Kan Kina dra nytte av Trumps nye tollar i Afrika?,Vegard Tjørhom,https://gfx.nrk.no/8LSrO8fQCP-Jfm1zzauwRQpPJ81vy8AUOA1qfiQziRuw.jpg,2025-04-06 11:54:24,https://www.nrk.no/urix/kan-kina-dra-nytte-av-trumps-nye-tollar-i-afrika_-1.17371464,"Politics, Economics, Business","Kvinnene bak symaskinane jobbar så raskt dei kan i eit fabrikklokale utanfor Maseru, hovudstaden i Lesotho.
Investorar frå Taiwan har laga fabrikken der det vert produsert for verdskjente merke som Levi's og Calvin Klein. Og eksporten til USA er stor i det vesle landet som har omfamna Agoa «The African Growth and Opportunity Act».
Agoa er avtalen som skulle få USA tilbake i den afrikanske manesjen etter at Kina i årevis har fått betre og betre fotfeste i Afrika.
Avtalen opnar for tollfri eksport til USA, og har eksistert sidan 2000. Seinast i fjor forlenga Joe Biden avtalen, og lova nye store investeringar.
I bytte får USA betre tilgang til afrikanske marknadar, og råstoff og mineral som amerikanske bedrifter treng for å vinne handelskampen – mellom anna mot Kina.
No står heile Agoa i fare, etter at Trump den siste veka innførte toll mot 20 afrikanske land.
Fleire afrikanske land har i ei rekke år hatt null-toll til USA. Nå innfører Donald Trump skyhøge tollsatsar.
Enorm toll for vesle Lesotho
Og Lesotho kom verst ut av det. For dei har vore gode på å få til eksport til USA.
Dei siste åra har tekstilproduksjonen vakse, og det vesle landet med rundt 2 millionar innbyggjarar eksporterte klede for 2,5 milliardar kroner i 2024. Eksporten til USA utgjer heile 10 prosent av det vesle landets brutto nasjonalprodukt.
Når det gjeld import er Lesotho veldig avhengig av Sør-Afrika, som omringar Lesotho på alle kantar. Dei fleste varer kjem inn via Sør-Afrika, og få amerikanske varer blir importert direkte til Lesotho.
Fleirtalet av de som har jobb i Lesotho jobbar i klesindustrien. Nå fryktar de for Trump sine høge tollsatsar Foto: AFP
Dermed slår Trump-administrasjonens reknemåte veldig dårleg ut for Lesotho.
Trumps tal viser at Lesotho påfører USA 99 prosent toll. Men det heile handlar eigentleg om måten Trump reknar på.
For Lesotho har på papiret langt større eksport til USA, enn import frå USA. Med andre ord er det handelsbalansen mellom landa som Trump synest er problematisk, og ikkje Lesothos tollsatsar. Trump svarar med å innføre 50 prosent toll på alle varer frå Lesotho.
Les også Trump hevdet tollen var et motsvar: – Ingen voksne mennesker mener dette henger på greip
– Me såg aldri dette komme, seier Ricky Chang til Reuters.
Han er direktør ved Nien Hsing, det taiwanske selskapet som står bak ein av fabrikkane som skapar arbeidsplassar i Lesotho.
Det vesle landet førebur no ein delegasjon for å reise til USA og forhandle.
– Eg har fått ei forståing av at president Trump er ein forhandlar, seier handelsminister i Lesotho Mokheti Shelile til Reuters, han kallar den nye tollen «sjokkerande».
Handelskrigen med Kina
Trump har tidlegare antyda at han ønsker handelskrig med Kina.
Stadig mindre tyder på at han i så fall ønsker å vinne den kampen på afrikansk jord, slik hans forgjengarar var mest opptekne av.
Dei har forsøkt å ta ein større del av kaka i Afrika, og dermed få tilgang på råvarer som USA treng for å utvikle eigen økonomi. Difor såg Agoa dagens lys under Bill Clinton i 2000.
Å fjerne handelsbarrierar og tollmurar har blitt sett på som eit tiltak for å stimulere til meir handel med utviklingsland. Noreg er blant landa som har tollfritak for fleire av dei minst utvikla landa i verda.
Trump sender ut heilt motsett signal når han no aukar tollen til tjue afrikanske land.
Donald Trump presenterte sine nye tollsatsar denne veka. Det vil ramme afrikansk næringsliv hardt. Foto: Reuters
Sjølve tollsatsane vil ramme dei tjue landa ulikt. For nokre av landa har lite handel med USA, og handlar meir med andre afrikanske land, men også Europa og Asia.
Men for enkeltbedrifter som har produsert varer for den amerikanske marknaden er den nye tollen krise, og dei langsiktige og indirekte konsekvensane er også ein trugsel for afrikanske økonomiar.
Fleire land i Afrika har mykje utanlandsgjeld, og stor arbeidsløyse. Ein nedkjølt verdsøkonomi og høgare inflasjon, vil difor skape vanskar i fleire land.
Den nye tollen kjem berre på toppen av alle dei massive kutta i bistand frå USA. Dette har ramma spesielt mange av Afrikas fattigaste, mens tollane vil ramme arbeidarklassen og bedriftseigarane hardast.
Les også Veronica fortviler over Afrikas store gjeldsproblem
Kan Kina utnytte situasjonen?
Signalet som Trump sender til Afrika er vanskeleg å tolke som positivt slik det ser ut no.
Difor er det langt meir attraktivt for afrikanarane å vende seg mot meir stabile handelspartnarar som EU, Kina og Russland.
Dette er altså det motsette av det USA har forsøkt å få til gjennom dei 25 åra Agoa har eksistert. Og sannsynlegvis også det motsette av kva fleire amerikanske bedrifter faktisk ønsker.
For dei må framleis ha råvarer og mineral som ikkje finst i USA, men i Afrika – og som no blir langt dyrare å importere til USA.
Les også Trump river ned det internasjonale handelssystemet
Kanskje vil fleire amerikanske bedriftsleiarar som treng å importere frå Afrika få sagt frå tydeleg nok, slik at justeringar og endringar skjer når Trumps administrasjon etterkvart får meir oversikt over kva utslag dei nye tollsatsane får.
I Afrika kan konsekvensane av Donald Trump sine nye tollsatsar bli at Kina får meir kontroll. Foto: Reuters
I mellomtida kan Kina stramme eit ytterlegare stramt grep om afrikansk næringsliv.
– Realiteten er at desse nye tollsatsane i hovudsak gjev det meste av Asia og Afrika til Kina, og USA er ikkje førebudde, seier Cameron Johnson til CNBC.
Han jobbar for konsulentfirmaet Tidalwave Solutions i Shanghai i Kina.
Handelen mellom Afrika og Kina vart i fjor rekna til å vere 3.136 milliardar kroner i fjor. Det er langt meir enn handelen mellom Afrika og USA, som vart målt til 862 milliardar kroner.
Dette er tal frå tenkjetanken Carnegie. Og dei legg til at det er venta endå meir handel med Kina, fordi det er berre fem månader sidan Kina opna for tollfri eksport frå verdas minst utvikla land – slik Noreg har gjort.
Altså, det stikk motsette grepet enn det USA har teke.
Akkurat no står Kina fram som ein langt meir stabil handelspartnar for afrikanske land. Ein partnar dei kjenner godt til, og som det er enklare å forholde seg til.
Fleire meiner også at Kina kan forbetre omdømmet sitt i Afrika endå meir ved å ta over meir av den mjuke makta som USAID stod for.
Kuttene i USAID får katastrofale konsekvenser. Kan det også slå tilbake på amerikanere?
Du trenger javascript for å se video.
Kuttene i USAID får katastrofale konsekvenser. Kan det også slå tilbake på amerikanere?
Satsinga som står for fall
Agoa har fram til i fjor haust blitt omtalt positivt frå USA, og fekk ein ny boost då Joe Biden kom med ein ny stor investeringspakke til Afrika.
Kronjuvelen i USAs Afrika-prosjekt har dei siste åra vore planlegginga av ei jernbanelinje frå dei mineralrike områda i grenseområda mellom Zambia, DR Kongo og Angola. Jernbanen skal etter planen frakte afrikanske mineral ned mot Atlanterhavskysten, i retning av USA og ikkje Kina.
Tanken er at USA treng å trappe opp innsatsen i kampen om afrikanske mineral, som både USA og Kina treng til sitt eige næringsliv.
Sjeldne mineral har også Trump vist interesse for, mellom anna ved å forsøke å få i land ein mineralavtale med Ukraina. Men no er mineralrike land som Angola, DR Kongo og Zambia blant landa som er omfatta av dei nye tollsatsane.
Høgare toll er neppe til hjelp for dei amerikanske diplomatane som skal forsøke å inngå nye handelsavtaler. Slik som faren til Trumps svigerson, og USAs ferske Afrika-utsending, Massad Boulos som forsøker å lande ein mineralavtale med DR Kongo akkurat no.
Den sørafrikanske økonomen Dawie Roodt er ein av dei som meiner «Agoa er død». Til den sørafrikanske avisa The Citizen seier han at det er lite som tyder på at avtalen vil bli fornya i september, slik planen eigentleg var.
Sør-Afrika i djup trøbbel
Og også regjeringa i Sør-Afrika er negative. Dei seier ifølgje Reuters at dei nye tollsatsane nullar ut fordelane som afrikanske land får frå Agoa.
– Dei omfattande tolltiltaka vil påverke fleire sektorar av økonomien vår, inkludert bilindustri, landbruk, mat og drikke, kjemikaliar, metall og andre segment av produksjonen., og dette vil ha følger for arbeidsplassar og vekst, seier Sør-Afrikas utanriks- og finansminister i ei felles utsegn.
For Sør-Afrika – Afrikas nest største økonomi – er dei nye tollsatsane berre toppen av eit stadig meir skummelt isfjell. For landet er i djup økonomisk trøbbel.
Mange skaper sine eigne uformelle jobbar i Sør-Afrika, der arbeidsløysa er stor. Her frå ein frisørsalong i Daveyton. Foto: AFP
Ifølge Renaissance Capital Africa står Sør-Afrika for 37 prosent av all eksport frå Afrika til USA, og er dermed det landet i Afrika med mest eksport til USA. Det gjeld alt frå bildelar til vin.
Dei omfattande USAID-kutta rammer mange, landets ferske og første fleirpartiregjering slit med å bli einige om eit budsjett, og utanlandsgjelda er enorm.
På toppen av alt kjem den store arbeidsløysa på over 40 prosent, og denne kan bli forverra i Sør-Afrika ved at eksport til USA blir dyrare.
Så ringverknadane av tollsatsane kan bli store i Afrika. På kort sikt må enkeltbedrifter og deira tilsette betale prisen for høgare tollar.
Men kanskje endå meir urovekkande er dei langsiktige konsekvensane for verdsøkonomien, og korleis dette vil slå ut på Afrikas svakaste økonomiar – der verktøykassa ofte er for liten når økonomiske tiltak trengst som mest."
34_07_04_2025,"Arkitekturopprøret mener moderne arkitektur på nye bygg i Ålesund vanner ut jugendstilen – NRK Møre og Romsdal – Lokale nyheter, TV og radio",Eline Øststener,https://gfx.nrk.no/GhZTdnhx-NxzYMpKXxnzyA-HKAM9k3P_gw9xe3yUVAAQ.jpg,2025-04-06 09:34:18,https://www.nrk.no/mr/arkitekturopproret-mener-moderne-arkitektur-pa-nye-bygg-i-alesund-vanner-ut-jugendstilen-1.17360099,"Politics, Lifestyle","Saken oppsummert:
Arkitekturopprøret kritiserer de nye byggene i Ålesund, og mener at byen mister sin identitet som ""jugendbyen"".
Bevegelsen, som har 130 tusen følgere på sosiale medier og 1500 betalende medlemmer, mener at moderne arkitektur svekker byens identitet og gjør den mindre attraktiv for turister.
Arkitekturopprøret mener at politikere i Ålesund ikke stiller nok krav til utbyggere, og at det er ""fritt vilt"" for utbyggere å gjøre hva de vil.
Arkitekt Nicolai Riise, som har tegnet et av de nye byggene i Ålesund, mener at det er opp til hver enkelt å vurdere hva som er pent og stygt.
Varaordfører i Ålesund, Monica Molvær, mener det er viktig å utvikle byen på en måte som harmonerer med det gamle, og at det å bygge kopier av jugendstil vil vanne ut de ekte bygningene.
Lokalpolitiker Kirsti Dale ønsker at nye bygg skal ta inspirasjon av de gamle jugendbyggene, men har møtt motstand fra lokalbefolkningen.
Oppsummeringen er laget av en KI-tjeneste fra OpenAI. Innholdet er kvalitetssikret av NRKs journalister før publisering.
Kan Ålesund fortsette å kalle seg «jugendbyen» hvis ingen av de nye byggene følger den tradisjonelle byggestilen?
Nei, mener Arkitekturopprøret.
De påstår at Ålesund er en av de få vakre byene som er igjen i Norge, og at byen nå ødelegges i ekspressfart.
– Byggene svekker byens identitet. Hvis det fortsetter sånn, blir det stadig mindre attraktivt å komme til Ålesund som turist for å oppleve vakker arkitektur.
Det sier styremedlem i Arkitekturopprøret, Saher Sourouri.
Brosundet er et kjent Jugendbygg i Ålesund sentrum. Foto: Nina Marie Skurtveit / NRK
Gjenreisingen av Ålesund etter bybrannen i 1904 besto av 320 bygg i jugendstil, inspirert av Art Noveau stilen som var populært i Europa på denne tiden. Foto: Halvard Alvik / NTB
Organiske former inspirert av blomster og planter og bølgende former og kurver kjennetegner jugendstilen. Foto: Foto
Arkitekturopprøret er en bevegelse som ønsker at nye bygg skal bygges med tradisjonell arkitektur i stedet for moderne byggestiler.
Altså klassisisme framfor modernisme, eller i Ålesund: Jugendstil framfor alt.
Saher Sourouri ytrer sterk kritikk mot flere av Ålesunds nye moderne bygg. – Vi opplever veldig stor interesse for arkitektur fra folk i Ålesund. Foto: Mia Sofie Ytreberg / NRK
– En svekket arkitektonisk perle
Bevegelsen har 130 tusen følgere på sosiale medier og 1500 betalende medlemmer. Denne finansieringen gjør det mulig for arkitekturentusiastene å reise rundt og ta arkitekturdebatten ut av sosiale medier og direkte med landets politikere.
At Ålesund er den første byen de prioriterer å besøke i år, er alt annet enn tilfeldig.
– Dette er byen flest vil ha oss til, forteller Sourouri.
Denne bygningen på Storneskaia i Ålesund sentrum er ett av byggene Arkitekturopprøret kritiserer. Foto: Mia Sofie Ytreberg / NRK
De opplever bekymring fra lokale medlemmer for hvordan byens arkitektoniske arv blir ivaretatt.
– Hva er lokalbefolkningen bekymret for?
– De klager på at den nye arkitekturen er stygg og ikke passer inn. Den svekker byens identitet som en arkitektonisk perle. De er misfornøyde med at politikere tilsynelatende ikke bryr seg om hvordan byen blir seende ut, hevder Sourouri.
Kurt Olav Nygård (44) mener for mange moderne bygg i sentrum setter en demper på Ålesund som turistattraksjon. -Ålesund blir snakket om i hele verden, da er det viktig å ta vare på det spesielle ved byen. Foto: Mia Sofie Ytreberg / NRK
– Vi liker nok best de gamle byggene. Marie, Thanura, Rakel & Thelma mener nye moderne bygg gjør sentrum rotete og kaotisk. Jentegjengen synes nybygg burde ta inspirasjon fra gamle jugendbygg. Foto: Mia Sofie Ytreberg / NRK
Karl Johan Andreassen (80) har ikke noe imot nye bygg i jugendstil. – Jeg hadde nok ikke sett forskjell på et nytt og gammelt jugendbygg. Foto: Mia Sofie Ytreberg / NRK
Rikke Dyb Støyva (34) stiller seg bak arkitekturopprøret. Hun mener nye bygg i sentrum burde passe inn og ta inspirasjon fra de gamle jugendbyggene. Foto: Mia Sofie Ytreberg / NRK
Marita Larsund (68) mener moderne arkitektur harmonerer med Jugendstilen. – Man må følge utviklingen, men det finnes en grense. Foto: Mia Sofie Ytreberg / NRK
– Helt grusomt
Pir-bygget i sentrum trekkes fram som et eksempel på ny, moderne, «stygg» arkitektur. Det er dette bygget bevegelsen har fått flest klager på i Ålesund.
Det er splittede meninger rundt Pir bygget. Det seks etasjer høye kontorbygget, tegnet av Mad arkitekter i samarbeid med Sandbakk & Pettersen vant æresprisen Betongtavlen i 2022. Foto: Mia Sofie Ytreberg / NRK
– Har du sett bygget? Det er helt forferdelig.
Det sier Sourouri mens han observerer det moderne bygget.
– Hvilken stil burde det vært bygget i?
– Jugendstil, selvfølgelig!
Styreleder i Arkitekturopprøret Thomas Flemming mener den moderne arkitekturen tydelig viser at det ikke lenger finnes stolthet rundt det som bygges i Ålesund.
– Viljen til å utarbeide vakre bygg som folk vil ha, er ikke der lenger. Det handler kun om profitt, dessverre.
Thomas Flemming bruker mye av sin fritid på å kjempe for det han mener er vakrere arkitektur. – Moderne arkitektur har vært enerådende i 100 år, nå er det på tide at vi bygger det folk vil ha. Foto: Mia Sofie Ytreberg / NRK
Nicolai Riise er arkitekt og grunnlegger i Mad arkitekter, selskapet som har tegnet Pir i samarbeid med Sandbakk og Pettersen.
Han mener det er bra at Arkitekturopprøret løfter fram debatten rundt arkitektur, men at hva som er pent og stygt blir opp til hver enkelt å vurdere.
– Når det gjelder Pir er vi ikke på linje. Vi mener det er et av de vakreste byggene vi i Mad står bak, og vi er veldig stolte av det.
Riise bruker ofte bygget som et eksempel på god miljøtilpasning.
– Jeg mener Pir står seg godt i det maritime miljøet. Vi er opptatte av at det vi bygger står seg over tid, og Pir kommer til å stå i mange år.
Hvilken stil synes du nye bygg i Ålesund skal være i?
Jugendstil, selvsagt! Den moderne stilen, selvsagt! Samma for meg. Kunne ikke brydd meg mindre om hvordan byggene ser ut. Vis resultat
– Politikere uten estetisk sans
Flemming og Sourouri opplever at flere norske byer har økt bevissthet rundt arkitektur de siste årene. Mens politikere i Oslo, Trondheim og Bergen tør å mene noe og stiller krav til utbyggere, ser de ikke antydning til det i Ålesund.
– Det virker ikke som politikerne her er opptatt av det i det hele tatt og at det er fritt vilt for utbyggere til å gjøre akkurat hva de vil.
Varaordfører Monica Molvær synes det er bra at Arkitekturopprøret skaper et engasjement rundt hvordan Ålesund skal se ut.
Det er opp til politikerne å bestemme hvordan sentrum skal se ut. Varaordfører i Ålesund Monica Molvær mener de har klare regler for at nybygg skal passe med jugendstilen. Foto: Mia Sofie Ytreberg / NRK
Hun mener det er viktig å finne en måte å utvikle byen på, som harmonerer med det gamle som gjør Ålesund til Ålesund.
– Vi skal ta vare på fasadene vi har, men hvis vi skulle begynt å bygge kopier av jugendstil, vil det vanne ut de ekte bygningene vi allerede har.
– «Disney-jugend»
I dag bygges det ingen nye bygg i jugendstil i Ålesund.
Lokalpolitiker i Senterpartiet, Kirsti Dale, har kjempet for å endre dette i flere tiår, men har opplevd motstand fra lokalbefolkningen.
Kirsti Dale på omvisning med arkitekturopprøret. Her peker hun på byggene hun mener ødelegger byfasaden i Ålesund. Foto: Mia Sofie Ytreberg / NRK
– Arkitektene må begynne å tenke mer på hva folk vil ha. De går ikke inn i historiebøkene som helter akkurat. Foto: Mia Sofie Ytreberg / NRK
Hun ønsker at nye bygg skal ta inspirasjon av de gamle jugendbyggene. Tilbakemeldingene fra lokalbefolkningen har vært motvillige, fram til nå.
– Folk mente nye jugendbygg så ut som kulisser. Noen gikk så langt som å kalle det for «disneyjugend», men nå har folk våknet, hevder Dale.
Det har Arkitekturopprøret mye av æren for, mener hun.
– Vi vil at det skal være vakkert når vi går rundt i byen. Det vil turistene, og det vil vi som er ektefødte ålesundere også."
