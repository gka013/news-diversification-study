aid,title,author,image_url,published_date,article_url,category,raw_text,text,is_manipulated
15_23_04_2025,Trumps angrep på sentralbanken er både farlig og virkelighetsfjernt,Cecilie Langum Becker,https://gfx.nrk.no/LqjIRpDEuU0Lr8p9o76wawI1mCz4Mk_0c1LorUTeXnpQ.jpg,2025-04-22 17:35:32,https://www.nrk.no/ytring/trumps-angrep-pa-sentralbanken-er-bade-farlig-og-virkelighetsfjernt-1.17389203,Economics,"Se for deg dette: Du våkner til høyere priser på mat, strøm og boliglån – samtidig som jobben din er usikker og økonomien går i stå. Det er ikke bare dårlig nytt. Det er marerittet økonomer frykter aller mest: stagflasjon.
USAs president Donald Trump har brukt helgen på å intensivere sitt politiske felttog mot den amerikanske sentralbanken. Nå vil han ha full kontroll over renten – og det haster, ifølge ham selv. Problemet er at økonomer verden over ser på utspillet som både farlig og fullstendig virkelighetsfjernt.
Jeg har skrevet tidligere om hva som kan skje når politisk kontroll blandes med pengepolitikk. Da er det ikke bare fare for svekkede institusjoner, men vi kan også forsterke en allerede skjør økonomisk situasjon. Derfor er Trumps utspill ikke bare støy, men en ekte trussel.
Les også Trump kan bli farlig – også for økonomien
En stor taper
Kritikken mot sentralbanksjef Jerome Powell er ikke ny, men nå går Trump enda lenger. Han hinter åpent om at han vil sparke Powell, og krever umiddelbare rentekutt for å «redde» økonomien.
«Med kostnadene på vei pent nedover, akkurat som jeg forutså at de ville gjøre, kan det nesten ikke bli noen inflasjon – men det kan bli en OPPBREMSING av økonomien med mindre Mr. Too Late, en stor taper, setter ned rentene, NÅ,» skrev Trump i et innlegg på Truth Social.
Men ifølge Powell er det nettopp Trumps politikk som gjør situasjonen krevende. Økte tollsatser og usikkerhet rundt handelspolitikken kan i verste fall drive prisene opp, ikke ned – og da vil en for tidlig rentenedsettelse bare forverre problemet.
Trumps utspill er ikke bare støy, men en ekte trussel
Ignorerer og overser
Det Trump ignorerer – eller bevisst overser – er at sentralbankens rolle ikke er å tekkes politikere, men å beskytte økonomiens stabilitet. Uavhengigheten er der for en grunn: Den skjermer rentepolitikken fra kortsiktige hensyn og valgkampstrategi.
Når markedene oppfatter at pengepolitikken er i ferd med å bli et politisk redskap, reagerer de umiddelbart. Helgens utvikling bekrefter dette: Aksjene falt, statsrentene steg, og usikkerheten økte. Investorer tåler mye – men de tåler ikke at selve spillereglene trues. Tilliten til sentralbanken er ikke bare et teknisk anliggende. Den er en bærebjelke i økonomien.
Grunnen til at pengepolitikken er skjermet fra politisk innblanding, er enkel: Det er et ekstremt mektig verktøy. Som økonomen Paul Krugman påpeker, kan sentralbanken i teorien stimulere økonomien med ett tastetrykk – det krever verken lovvedtak eller budsjettrunder. Derfor er det avgjørende at makten brukes med langsiktighet og faglig forankring – ikke etter innfallsmetoden til en politisk leder med kort tidshorisont.
Stemmer ikke med fakta
Trumps krav om lavere renter hviler på et virkelighetsbilde som ikke stemmer med fakta. Prisene i USA er ventet å stige som følge av økte tollsatser, ikke falle. Og samtidig som han avviser inflasjonsfaren, risikerer han å trykke gassen i bånn akkurat når økonomien trenger stø kurs.
Tilliten til sentralbanken er ikke bare et teknisk anliggende. Den er en bærebjelke i økonomien
Det sier seg selv at denne typen makt lett kan misbrukes av en uansvarlig leder som ønsker å ri på en økonomisk opptur – uten å ville høre om risikoen det innebærer.
Det farlige med stagflasjon er at løsningene på problemene drar i hver sin retning. For å bekjempe inflasjon må rentene opp og pengebruken strammes inn. Men det bremser samtidig økonomien ytterligere – og kan gjøre ledigheten verre. Prøver man i stedet å stimulere vekst, risikerer man å gjøre inflasjonen enda høyere.
Resultatet er at politikere og sentralbanker havner i en økonomisk skvis uten enkle utveier. Vanlige folk får svi – både i lommeboken og på arbeidsmarkedet. Og tilliten til at systemet «har kontroll» kan begynne å rakne.
Du trenger javascript for å spille av lydklippet «Har regjeringen lurt oss?».
Et økonomisk jordskjelv
Når sentralbanken ikke lenger klarer å levere stabile priser og høy sysselsetting – som er kjernen i dens mandat – mister verktøykassen sin kraft. Økte renter virker ikke som ønsket fordi bedrifter allerede holder tilbake på investeringer. Samtidig vil tiltak for å hjelpe husholdningene – som skattekutt eller økt offentlig forbruk – kunne virke direkte mot sin hensikt ved å fyre opp under prisveksten. Det oppstår en politisk fristelse til å gjøre «litt av alt», i håp om at det gir midlertidig lindring. Det gjør det sjelden.
I tillegg kan en vedvarende stagflasjonssituasjon skape dypere og mer langvarige spor i økonomien. Hvis inflasjonen biter seg fast, blir den vanskeligere å få kontroll på – særlig hvis aktører i markedet mister troen på at sentralbanken vil eller kan ta de nødvendige grepene. Og hvis folk slutter å tro på at inflasjonen faktisk vil komme ned igjen, kan det i seg selv føre til at prisveksten blir selvforsterkende. Da er man ikke lenger bare i en økonomisk skvis – men i en tillitskrise.
Full gass ned i avgrunnen
Dette er det økonomiske dilemmaet Powell forsøker å navigere, mens Trump står på sidelinjen og roper etter full gass. Hvis Trump får viljen sin, risikerer han å kjøre verdens største økonomi rett ned i full fart.
En ting er når dårlig økonomisk politikk gjennomføres mot bedre vitende. En helt annen ting er når den gjøres med fullt overlegg – i strid med alle fakta og advarsler.",Error generating text.,no
22_23_04_2025,IMF: USA taper mest på toll,Are Haram,https://imaginary.finansavisen.no/resize?width=980&interlace=true&url=https%3A%2F%2Fsmooth-storage.aptoma.no%2Fusers%2Fhegnar%2Fimages%2F125731240.jpg%3F%26accessToken%3Df1690f9268a6978f01d8101b5384d2ae14a16334c3af072cd2b53a8f012bc0d1,2025-04-22 13:00:02,https://www.finansavisen.no/makro/2025/04/22/8258892/imf-usa-taper-mest-pa-toll,Economics,"Den amerikanske sjokkbølgen med økte tollsatser slår kraftig negativt ut i IMFs prognoser for global økonomisk aktivitet. Nivået på tollsatsene ble 2. april («Liberation Day») hevet til det høyeste på over 100 år, slår IMF fast i aprilutgaven av World Economic Outlook.
Prognosene IMF nå publiserer baserer seg på nivået 4. april, og enkelte lettelser og unntak er siden publisert. Totaleffekten av de økte tollsatsene er uansett voldsom.
Der IMF til nå har ventet en global BNP-vekst på 3,3 prosent i år, senkes prognosen nå til 2,8 prosent. Dette er nær 1 prosentpoeng svakere enn gjennomsnittet mellom 2000 og 2019.
USA taper mest
USA selv er blant de aller største taperne, slår IMF fast. Ikke minst senkes vekstprognosen vesentlig mer, og til langt lavere nivåer, enn for Kina, som er blinken USA sikter mot med sine tiltak.
Amerikansk BNP-vekst senkes fra 2,7 til 1,8 prosent. IMF understreker at den forrige prognosen, som det nå sammenlignes med, er fra januar, der IMF allerede tok høyde for betydelige tollsatser og andre vekstdrepende initiativ fra USA.
Eurosonen lå i utgangspunktet an til vesentlig svakere vekst enn USA og verden for øvrig, men her senkes vekstprognosen bare med 0,2 prosentpoeng til 0,8 prosent.
Økt inflasjon
Fordi veksten dempes av økt toll, kommer svakere vekst denne gangen ikke med et plaster i form av lavere inflasjon. Tvert imot, heves inflasjonsprognosene, noe som gjør det vanskeligere for sentralbankene å kompensere for svak vekst med lavere rente. For avanserte økonomier løftes inflasjonsprognosen med 0,4 prosentpoeng for 2025.
«Fellesnevneren er at toll er et negativt tilbudssjokk for økonomien fordi ressurser blir flyttet til produksjon av ikke-konkurransedyktige varer. Resultatet er tap i produktivitet, lavere aktivitet og høyere kostnader og priser», advarer IMF-sjeføkonom Pierre-Olivier Gourinchas. DYPT BEKYMRET: IMF-sjeføkonom Pierre-Olivier Gourinchas venter svakere vekst, svakere produktivitet og høyere inflasjon som følge av de økte tollsatsene. Foto: NTB
Dette betyr økt markedsmakt for hjemlige produsenter, svekkede incentiver til innovasjon og økte muligheter for «rent seeking», advarer han videre.
Dollarsvekkelse
Normalt vil land som hever sine tollsatser oppleve en sterkere valutakurs. Det har ikke skjedd for USA denne gangen. Også på vei ut av påsken svekker dollaren seg kraftig, og har så langt i år gått fra nær paritet mot euro til nå en kurs litt svakere enn 1,15.
2024 2025 2026 Verden 3,3 2,8 (–0,5) 3,0 (0,3) USA 2,8 1,8 (–0,9) 1,5 (–0,4) Eurosonen 0,9 0,8 (–0,2) 1,2 (–0,2) Japan 0,1 0,6 (–0,5) 0,6 (–0,2) Storbritannia 1,1 1,1 (–0,5) 1,4 (–0,1) Kina 5,0 4,0 (–0,6) 4,0 (–0,5)
BNP-vekst prosent (endring fra januar-prognosen). Kilde: IMF
For USA kan resultatet av handelskrigen bli et brått fall i etterspørselen etter amerikanske verdipapirer, med et dypt fall i dollarkursen som resultat, frykter IMF. Hvis økt toll også senker amerikansk produktivitetsvekst, slik IMF venter, vil det også på mellomlang sikt bidra til å senke dollaren.
Nedsiderisk
IMF gjør klart: Risikoen rundt disse negative prognosene er helt klart på nedsiden. En intensivert handelskrig vil senke veksten både på kort og lang sikt. Samtidig vil mottiltak tære på de fleste lands buffere innen økonomisk politikk, slik at ytterligere sjokk fra andre hold vil være vanskeligere å takle.
«Raskt skiftende politikk eller et svekket sentiment kan utløse ytterligere reprising av verdipapirer utover hva som skjedde etter annonseringen av de massive amerikanske tollsatsene 2. april og kan føre til brå endringer i valutakurser og kapitalstrømmer, særlig for land som allerede har høy gjeld», advarer IMF.
Resultatet kan bli utbredt finansiell uro, potensielt også skader på det internasjonale pengevesenet.
«På oppsiden kunne en deeskalering fra dagens tollsatser og nye avtaler som gir klarhet og stabilitet i handelspolitikken løfte global vekst», slår IMF fast.
Om det ikke skjer, antyder IMF at det kan bli behov for målrettede valutaintervensjoner, på linje med IMFs «Integrated Policy Framework».
Enig med Powell
Utslagene av tollhevingene vil særlig bli store for energimarkedene. IMF senker sitt oljeprisanslag med over 15 prosent.
President Donald Trump har gjennom påsken gjentatt sine angrep på Fed-sjef Jerome Powell for ikke å ha kuttet renten i vår. IMF legger til grunn Feds egen prognose, og venter bare ett rentekutt i år.
ESB har allerede kuttet gjentatte ganger, og IMF venter nå to ESB-kutt i år, slik at innskuddsrenten når 2,0 prosent halvveis i 2025.",Error generating text.,no
35_23_04_2025,Portugisisk avis: Sporting senker prisen på Gyökeres,Jostein Overvik,https://premium.vgc.no/v2/images/376845b6-ff44-4a52-b35b-cf3841df87cd?fit=crop&format=auto&h=1156&w=2048&s=4c1b15ee5a38bdd02b7d67ced33b9277b2a70073,2025-04-22 18:19:59,https://www.aftenposten.no/sport/i/Oo7yXk/portugisisk-avis-sporting-senker-prisen-paa-gyokeres,Sports,"Stjernespissen skal kunne forlate Portugal for rundt 850 millioner kroner.
Viktor Gyökeres (26) har vært en sensasjon for Sporting Lisboa. Nå belønnes den svenske landslagsspissen med en lavere utkjøpsklausul, ifølge avisen A Bola.
Tidligere har det vært snakk om en utkjøpsklausul på over én milliard kroner, men nå skal summen være redusert til rundt 70 millioner euro – tilsvarende 850 millioner kroner.
Årsaken er at Gyökeres har overholdt sitt løfte om å score minst 20 ligamål per sesong med god margin. Spissen har til nå satt inn 63 seriemål på knappe to sesonger i Portugal. I årets Champions League står han notert med seks mål.
Gyökeres scoret hattrick mot Moreirense fredag. I kveld møter han og Sporting Rio Ave i semifinale i den portugisiske cupen. Kampen kan du se med VG+ Sport:
Gyökeres overgikk Erling Braut Haaland med sifrene 64–52 i antall scoringer for klubb og landslag i 2024.
I tillegg skal klubben være imponert over svenskens engasjement, profesjonalitet og arbeidsmoral.
– Kjærlighet besvares med kjærlighet, og derfor står ikke Sporting i veien, men er villig til å senke prisen til rundt 70 millioner euro, skriver A Bola.
Sporting skal også ønske å vise takknemlighet for at Gyökeres valgte dem fremfor mer lukrative alternativer. Han forlot Coventry sommeren 2023.
Arsenal skal lede jakten på den svenske målmaskinen, men de fleste toppklubber i verden er interesserte.
Sporting håper at prisen kan presses opp hvis det blir budkrig mellom flere klubber.
Samtidig kjemper Sporting en hard kamp med erkerival Benfica om ligatittelen. Begge lag har 72 poeng med fire kamper igjen, men Sporting har fire mål bedre målforskjell.",Error generating text.,no
23_23_04_2025,Trosset Ernas klare oppfordring: Henrik Asheim dro til USA på påskeferie,Henrik Giæver,https://premium.vgc.no/v2/images/e776ab3e-e550-421f-9a2d-8e2e27bb8be5?fit=crop&format=auto&h=1365&w=2048&s=b3c20a11cf1a4f381e1eb5d71cf54f75c333da3b,2025-04-22 10:42:09,https://www.aftenposten.no/norge/politikk/i/25A5QB/trosset-ernas-klare-oppfordring-henrik-asheim-dro-til-usa-paa-paaskeferie,Politics,"I sin tale på Høyres landsmøte ba Erna Solberg folk feriere i Europa. I påsken valgte likevel nestleder Henrik Asheim å legge turen til Chicago.
Da Erna Solberg talte til sitt eget landsmøte på Gardermoen 20. mars, hadde hun et tydelig budskap:
– En sterkere europeisk økonomi vil også styrke forsvarsevnen. Vi kan alle kjøpe europeisk når vi har muligheten til det, tenke gjennom hvor vi drar på ferie og hvilke digitale tjenester vi bruker.
Oppfordringen kom som følge av skiftet i amerikansk politikk. Etter talen sa Solberg til Aftenposten at Donald Trump må forvente at europeere sier «Europa først», når han sier «Amerika først».
«Anbefales som reisemål»
Likevel valgte Høyres nestleder Henrik Asheim å legge påskeferien sin til Chicago.
«Årets påskeferie gikk til Chicago. En skikkelig kul by med interessant arkitektur, ulike kunstneriske uttrykk og masse gode spisesteder. Anbefales som reisemål!», skriver Simon Stisen – Asheims kjæreste – i et innlegg på sin egen Facebook-profil.
Vedlagt lå flere bilder av de to fra USAs tredje største by.
Asheim mener imidlertid ikke reisen er et brudd med partilinjen.
– Dette var en tur vi bestilte for lenge siden – lenge før det var valg i USA. Det Erna har gjort er å oppfordre folk til å velge norsk og europeisk når man kan. Men verken hun eller jeg mener at man aldri kan dra på ferie til land som har et annet politisk styre enn det man selv er enig med, sier han til Aftenposten.
– Hun ba vel folk om å velge europeisk, også når de reiser på ferie?
– Ja, jeg skal på ferie i Europa i sommer, jeg. Men jeg mener ikke det betyr at man ikke kan reise til USA av den grunn.
Anbefaler Chicago
– Erna ba også folk om å velge europeisk når de handler. Pleier du å ta med Kit Kat på tur, heller enn Kvikk Lunsj?
– Nei, men det er fordi Kvikk Lunsj er mye bedre.
Her kan det påpekes at Kit Kat produseres av det for det meste sveitsiskeide selskapet Nestlé, mens Kvikk Lunsj produseres av Freia, som igjen eies av det amerikanske selskapet Mondelez. Dette kom journalisten først på etter å ha stilt spørsmålet.
Selv om Asheim ikke mener han har gjort noe galt, skjønner han at enkelte kan stille spørsmål ved valget om å dra til USA.
– Jeg ser at antallet nordmenn som reiser til USA har gått ned, men om man kun reiser til land der man er enig med den sittende regjeringen, blir det vanskelig å finne reisemål etterhvert.
– Din kjæreste skriver på Facebook at han anbefaler Chicago som reisemål. Gjør du det samme?
– Ja, Chicago var en veldig fin by, så om man skal til USA kan det absolutt anbefales å stikke innom der.",Error generating text.,no
9_23_04_2025,Slik jobber Verdensbanken for å motarbeide fattigdom,Kenneth Stensrud,https://www.dagsavisen.no/resizer/v2/WKETV3AIUBER7LLZCLHWWDZEGE.jpg?smart=true&auth=36136cc222a9ee4f5c28f37e31ddb3e171d09ba80f207ad6704cd7148616b963&width=1200&height=630,2025-04-23 04:00:00,https://www.dagsavisen.no/nyheter/verden/2025/04/23/slik-jobber-verdensbanken-for-a-motarbeide-fattigdom,"Politics, Business","Denne uka avholdes årets vårmøte i Verdensbanken og Det internasjonale pengefondet (IMF). Regjeringsmedlemmer og andre ledere fra ulike nasjoner samles i Washington DC.
Fra Norge møter blant annet finansminister Jens Stoltenberg og utviklingsminister Åsmund Aukrust.
«I en tid preget av økte geopolitiske spenninger og økonomisk usikkerhet, er det viktig å komme sammen i multilaterale fora for å diskutere løsninger på globale problemer», heter det i en uttalelse fra Utenriksdepartementet.
Så hvor viktig er Verdensbanken for å kunne løse verdens problemer?
Hva er Verdensbanken?
Verdensbanken er en internasjonal utviklingsorganisasjon eid av 189 land. Den har sitt hovedkvarter i Washington DC og ble opprettet 27. desember 1945.
Verdensbanken låner penger og gir teknisk bistand til fattige medlemsland, for å forbedre økonomien deres og forbedre levestandarden til innbyggerne.
Verdensbanken er en del av FN-systemet og regnes som en av de viktigste bidragsyterne til utviklingsarbeid i verden.
Det er bare land som er medlemmer av Det internasjonale pengefondet (IMF) som kan være medlemmer av Verdensbanken (se faktaboks lenger ned).
Egentlig er Verdensbanken en fellesbetegnelse for fem internasjonale organisasjoner: Den internasjonale bank for gjenoppbygging og utvikling (IBRD), Det internasjonale utviklingsfondet (IDA), Det internasjonale finansieringsinstituttet (IFC), Det multilaterale garantiinstituttet (MIGA) og Det internasjonale senteret for løsning av investeringstvister (ICSID).
Global økonomisk uro henger over årets vårmøte i Verdensbanken og Det internasjonale pengefondet (IMF). Her taler Kristalina Georgieva, leder av IMF, i forkant av møtet.
(JIM WATSON/AFP)
Les også:
Derfor har Elon Musk så mange barn
Hva slags rolle har Verdensbanken?
Den viktigste rollen til Verdensbanken er å bekjempe fattigdom og fremme økonomisk vekst i utviklingsland.
Organisasjonen bidrar økonomisk til prosjekter som fører til mindre fattigdom og mer bærekraftig utvikling. Prosjektene som blir støttet av Verdensbanken er ofte relatert til utdanning, helse, miljø, infrastruktur og politisk styre. I tillegg forsker banken på fattigdom og utvikling, og utgir årlige rapporter om hvordan det står til økonomisk og sosialt i verden. Banken regnes om et av verdens største forskningssentre innen utvikling.
Pengestøtten skjer i form av lån. De fattigste utviklingslandene mottar lån uten renter og med lenger nedbetalingstid enn det kommersielle banker tillater. Banken gir også rådgivende bistand.
Verdensbanken styres etter innskudd, det vil si at medlemslandene bidrar økonomisk til banken. Hvert lands bidrag er basert på hvor stor del av verdensøkonomien det landet representerer. Dette bestemmer også hvor stor betydning landets stemme har i Verdensbankens styre. Store land med en stor økonomi betaler derfor mer til Verdensbanken og har en tyngre stemme i styret enn små land. For eksempel har USA alltid hatt presidentskapet i organisasjonen, da landet er bankens største innskyter av kapital.
Verdensbanken er den største kanalen Norge har for å yte internasjonal bistand, inkludert sivil bistand til krigsrammede Ukraina. Her er statsminister Jonas Gahr Støre i den ukrainske byen Butsja, hvor Verdensbanken har bidratt økonomisk med gjenoppbyggingen etter den russiske okkupasjonen.
(Heiko Junge/NTB)
Les også:
Eksperten advarer: Ikke gå i denne kredittkort-fella
(+)
Hva med Norge?
Norge har vært medlem av Verdensbanken helt fra opprettelsen i 1945.
I dag er Verdensbanken den største kanalen Norge har for å yte internasjonal bistand, inkludert sivil bistand til krigsrammede Ukraina.
Norge er medlem av samtlige fem organisasjoner som utgjør Verdensbankgruppen.
Guvernørforsamlingen (Board of Governors), som møtes én gang per år, består av én representant for hvert medlemsland. Fra Norge møter utviklingsminister Åsmund Aukrust. Verdensbankens styre (Board of Directors) har 25 medlemmer. Svenske Sigrún Rawet er medlem av dette styret på vegne av de nordiske og baltiske landene. Den norske diplomaten Lene Natasha Lind hadde denne rollen fra juli 2021 til juni 2024.
Norge og Verdensbanken samarbeider med andre medlemsland om å finansiere prosjekter, utforme politikk og gjennomføre programmer for å utrydde fattigdom i utviklingsland.
---
Hva er Det internasjonale pengefondet (IMF)?
Det internasjonale pengefondet (IMF) er en organisasjon av 190 land som jobber for å fremme internasjonalt valutasamarbeid og internasjonal handel, og å sikre en stabil verdensøkonomi.
IMF ble startet samtidig med Verdensbanken og det som senere skulle bli WTO (Verdens handelsorganisasjon).
Sammen med Verdensbanken spiller IMF en viktig rolle i arbeidet med å finansiere prosjekter i fattige land og til å bidra til positiv økonomisk utvikling i land som sliter.
En av forskjellene mellom Verdensbanken og IMF er at IMF ofte har langsiktige og store økonomiske og politiske mål, mens Verdensbanken i større grad fokuserer på mindre enkeltprosjekter i utviklingsland.
Kilde: FN
---
Les også:
Nå sier eksperter stopp: – Tidlig skjermbruk truer barnas framtid
(+)
Hva skal skje på årets vårmøte?
Agendaen for årets møte er prioritering av privat sektor og jobbskaping.
Ifølge Verdensbanken vil over én milliard unge mennesker komme i arbeidsdyktig alder i løpet av det neste tiåret.
– Tilgang til jobber vil være avgjørende for deres fremtid, for å nå bærekraftsmålene og Verdensbankens visjon om «En verden uten fattigdom på en levelig planet», skriver Utenriksdepartementet i en pressemelding.
Vårmøtene i Verdensbanken og IMF samler sentralbankfolk, finans- og utviklingsministre, ledere fra privat sektor, representanter fra sivilsamfunnet og akademikere for å diskutere situasjonen i verdensøkonomien og spørsmål av internasjonal betydning, som vekstutsikter, finansiell stabilitet og fattigdomsbekjempelse.
Møtene regnes som den eneste sammenkomsten av sitt slag i verden og et unikt forum for diskusjon om økonomisk styring.
– Vårmøtet er en viktig arena for fortsatt multilateralt samarbeid om Verdensbankens lederskap på likestilling, klima, energitilgang- og omstilling, og for å mobilisere videre støtte til Ukraina, skriver Utenriksdepartementet.
Amerikanske Ajay Banga er leder for Verdensbanken. Donald Trumps grep i hans andre periode som USAs president fører nå til økonomisk uro i forkant av årets møte.
(Carolyn Kaster/AP)
På hvilken måte påvirkes Verdensbanken av Donald Trumps nye presidentskap?
Dette er det første møtet i Verdensbanken og IMF etter at Donald Trump startet på sin andre periode som president i USA. På kort tid har han klart å skape stor økonomisk uro i verden, etter at han varslet innføringen av strenge tollavgifter mot andre land.
Mens det under forrige møte i fjor høst ble diskutert hvorvidt verdensøkonomien kan oppnå en myk landing, er fokuset nå på Trumps handelskrig, en gjenopplivet inflasjonsfrykt og nye bekymringer for en global resesjon, skriver
The New York Times
.
Trump har også meldt USA ut av store, internasjonale samarbeid, som Parisavtalen og Verdens helseorganisasjon (WHO).
Eswar Prasad, tidligere Kina-direktør i IMF, er bekymret for at Verdensbanken og IMF kan være de neste organisasjonene Trump vil trekke USA ut av.
– Trump-administrasjonen har etterlatt liten tvil om sin avsmak for praktisk talt alle multilaterale institusjoner, inkludert IMF og Verdensbanken, fordi den mener at anbefalingene og politikken til disse institusjonene ikke alltid er helt i tråd med snevert definerte amerikanske interesser, sier Prasad til The New York Times.
At USA vil bidra med
mindre bistand for å bekjempe fattigdom
rundt omkring i verden, er intet nytt. Tidligere i år varslet Trump-administrasjonen at de skulle kutte 90 prosent av USAIDs kontrakter for utenlandsk bistand og 60 milliarder dollar i samlet amerikansk bistand rundt om i verden, ifølge
Reuters
.
Kilder: FN, IMF, Verdensbanken, Store Norske Leksikon & Utenriksdepartementet
Les også:
Ekspert spår «helt annerledes» IMF-vårmøte: – Handelskrigen vil dominere
Les også:
Gull og grønne dollar: Slik fikk USAs valuta sin posisjon",Error generating text.,no
25_23_04_2025,"Norge, paradoksenes og ekstremismens land",Emil Andreas Hansen,https://vcdn.polarismedia.no/94a40204-888a-4fed-b095-b3c2571d625c?fit=crop&h=630&q=80&tight=true&w=1200,2025-04-22 09:41:42,https://www.fvn.no/mening/debattinnlegg/i/zAjOlr/norge-paradoksenes-og-ekstremismens-land,"Politics, Business","Da lurer jeg på hva de som bestemmer tenker med. Det er på det rene at trafikken er for lav på grunn av den høye prisen. Så vil altså de som bestemmer sette opp prisen enda mer fordi veien ikke er lønnsom.
Vanlig logikk er at varer selger dårligere når prisen settes opp. Iallfall når det eksisterer billigere alternativer selv om kvaliteten er dårligere. Når det likevel trues med å øke prisen tyder det på at denne logiske sammenhengen har ikke våre politikere forstått.
Norge er et merkelig land. Det finnes vel knapt noe annet land med en så ekstrem politikk når det gjelder bil og trafikk. Bomstasjoner overalt, mens våre mye fattigere naboland greier seg uten. Det bygges motorveier med en standard som i Danmark ville hatt 130 km/h fartsgrense, i Tyskland fri fart. I Norge 110 km/h og en ekstrem avgift på 100 kroner for å få lov til å kjøre ca 40 km på den.
Det paradoksale er en helt ekstrem og motsatt avgiftspolitikk på kjøp av nye elbiler. For bensin/dieselbiler har vi antagelig verdens høyeste kjøpsavgifter. For elbiler praktisk talt 0, og ikke en gang moms. Det betyr at nesten bare elbiler selges i Norge. Det betyr videre at staten tapte 49 milliarder kroner bare i året 2024 (ifølge statsbudsjettet for 2025, og ikke et tall jeg har funnet på). Det er grunn til å tro at det blir noe liknende dette og påfølgende år. Og så har altså nasjonen Norge til gjengjeld ikke råd til å la bilistene få lov til å bruke sikre, moderne motorveier gratis. I stedet tvinges vi av økonomiske grunner til fortsatt å bruke de gamle, smale, svingete og trafikkfarlige veiene.
Tenk om nasjonen hadde hatt noenlunde samme avgiftspolitikk som før på alle biler. Da kunne noen av de titalls milliarder som landet nå går glipp av hvert år på grunn av den unike og overgenerøse elbilsatsingen, vært brukt på å bygge gode veier til fri nytte for alle bilister.
Så jeg stiller bare dette spørsmålet til slutt: Hvorfor velger landets innbyggere gang etter gang disse samme udugelige politikerne, når de så tydelig viser at de ikke er i stand til å se de enkleste logiske sammenhenger?",Error generating text.,no
16_23_04_2025,Kaos i Pentagon: – Han er borte innen noen måneder,Eirik Gard,https://www.cdn.tv2.no/images?imageId=17666475&x=0&y=7.78&cropw=100&croph=84.44&panox=0&panoy=7.78&panow=100&panoh=84.44&width=1200&height=630,2025-04-22 17:28:25,https://www.tv2.no/nyheter/utenriks/kaos-i-pentagon-han-er-borte-innen-noen-maneder/17665799,Politics,"Presset øker mot USAs forsvarsminister Pete Hegseth. Mandag ble det avdekket et nytt kapittel i chat-skandalen.
Ifølge radiokanalen NPR og avisen New York Times skal det pågå en diskret prosess for å finne en ny forsvarsminister etter at det kom fram at Hegseth delte gradert informasjon i en privat chattegruppe der kona, broren og et titalls andre personer var med.
Det dreier seg ifølge avisa om de samme angrepsplanene mot houthiene i Jemen som Hegseth delte i en chatgruppe hvor redaktøren for The Atlantic var lagt til ved en feil av Tim Walz.
Hendelsen fikk navnet «Signalgate».
Den siste avsløringen er enda mer alvorlig for Hegseth fordi det var han selv som opprettet gruppechatten på sin private telefon.
– Straffbart
– Dette er en alvorlig skjødesløshet som egentlig også er straffbar. Hegseth har høyeste klarering og da innebærer det at man omgås gradert informasjon på foreskrevet måte, sier professor i internasjonal politikk, Janne Haaland Matlary, til TV 2.
Hun forklarer hvorfor det er ytterst alvorlig å dele slik hemmelig informasjon:
– Det setter amerikanske liv i fare hvis en fremmed makt plukker opp den informasjonen fra Signal-appen. Da er det lovlig å angripe amerikanske basene i forkjøpsangrep. For hvis du vet at du er militært truet, så har du lov til å angripe først, ifølge FN-pakten artikkel 51. Så her kunne houthiene angrepet amerikanske baser med full støtte i folkeretten, hvis de hadde fått tak i den informasjonen.
– Fullt sammenbrudd i Pentagon
I Pentagon er de fullt klar over alvoret. Det amerikanske forsvarets hovedkvarter er preget av kaos etter avsløringene, ifølge John Ullyot, som nylig sa opp jobben som pressesjef i Pentagon.
Han skriver i Politico at det er «full blown meltdown» – altså et totalt sammenbrudd – i Pentagon, og at det begynner å bli et stort problem for Trump-administrasjonen.
– Det har vært en måned med totalt kaos i Pentagon. Fra lekkasjer av sensitive operasjonsplaner til masseoppsigelser, er nå en stor distraksjon for presidenten – som fortjener bedre fra sin øverste ledelse, skrev Ullyot i innlegget søndag.
– Går ut over beredskapen
Uro i USA-forsvarets hovedkvarter er problematisk på flere måter, ifølge professor i statsvitenskap, Hilmar Mjelde.
– Hver gang man har inkompetanse og skandale i ledelsen i et så kritisk viktig departement, går det utover beredskapen og fokuset og potensielt effektiviteten, sier han til TV 2.
Hegseths tilsynelatende manglende kompetanse, kan skape mistillit både internt og eksternt.
– Dette skaper tvil blant allierte om påliteligheten og yteevnen til USAs militære, som aldri er ønskelig hos vår viktigste allierte, sier Mjelde.
– Det skaper også tvil om hvilke råd president Trump får fra sine militære rådgivere, når forsvarsministeren ikke er i jobben på grunn av sin kompetanse, men på grunn av sin personlige lojalitet til Trump.
Avviser påstandene
Hegseth gir «misfornøyde tidligere ansatte» skylden for bråket, og sier at medias dekning er bløff.
Donald Trump slår også tilbake og skriver at Ullyot nå er «offisielt forvist» fra MAGA.
Det hvite hus omtalte mandag opplysningene fra NPR om at Trump har begynt å se etter en ny forsvarsminister som «falske nyheter», og at president Donald Trump støtter forsvarsministeren sin.
Verken Matlary eller Mjelde legger særlig vekt på disse uttalelsene.
– Borte innen noen måneder
– En statsleder vil aldri si at «jeg lurer på om jeg skal skifte ut forsvarsministeren min», eller en annen minister. I det øyeblikket Trump ønsker å skifte ham ut, så gjør han det, sier Matlary.
Hilmar Mjelde, tror Signal-lekkasjene kommer til å få konsekvenser for Hegseth, om enn ikke umiddelbart.
– Jeg tror han fortsetter på ubestemt tid, men at han er borte innen noen måneder. Trump vil ikke at det skal se ut som at Hegseth går av etter medieavsløringer, for det ville være å gi «fake news-media» en skalp, sier han.
– Trump surner på folk som får administrasjonen til å se inkompetent ut eller som skaper negativ medieomtale. Alle feiltrinnene til Hegseth har ikke gått Trump hus forbi, sier professoren.
Matlary peker på at Hegseth allerede har overlevd én fadese.
– Under normale omstendigheter i et demokrati, så vil jo en sånn fadese føre til at man må gå av. Og det ville man jo gjort første gangen det skjer, og nå er det andre gangen han har en omtrentlig og slurvete omgang med høyst graderte opplysninger om en pågående krigsoperasjon.",Error generating text.,no
34_23_04_2025,Ny studie: – Mye flåttsmitte blant hester,Heidi Ditlefsen,https://gfx.nrk.no/nUep7Z2eqoJ8dvn1EvUQoAZ05SouC1O6H-vYhA_ZOFrQ.jpg,2025-04-23 03:19:37,https://www.nrk.no/sorlandet/flattsmitte-hos-hester-i-sor-norge_-ny-studie-avdekker-hoye-tall-1.17389245,Health,"Saken oppsummert
En ny studie har avdekket høy forekomst av flåttsmitte blant hester i Sør-Norge, med 66 prosent av de undersøkte hestene som hadde antistoffer mot en eller flere flåttsykdommer.
Studien viste høye forekomster i alle de fem fylkene som ble undersøkt: Agder, Telemark, Vestfold, Vestland og Viken, med de høyeste funnene i Agder.
I Vestland ble det funnet TBE-virus i 10 prosent av prøvene, noe som er overraskende da det per nå ikke er meldt inn sykdomstilfeller hos mennesker på grunn av TBE-virus i fylket.
Funnene er høyere enn det som er funnet tidligere i Sverige og Danmark, og studien er den første som er gjort på TBE-virus hos hest i Skandinavia.
Førsteamanuensis Siv Hanche-Olsen ved NMBU mener den nye flåttstudien på hester er viktig, og bekrefter det vi ser fra andre land, at hester er utsatt for flåttsmitte.
Oppsummeringen er laget av en KI-tjeneste fra OpenAI. Innholdet er kvalitetssikret av NRKs journalister før publisering
– Det er nok mange flere hester som har vært utsatt for flått enn det hesteeiere er klar over, sier doktorgradsstipendiat Hanne Kloster ved Universitetet i Agder (UiA).
I en fersk studie har hun undersøkt blodprøver fra 331 hester i fem fylker i Sør-Norge for å lete etter antistoffer mot de mest vanlige flåttsykdommene i Norge.
66 prosent av hestene hadde antistoffer mot en eller flere av flåttsykdommene borreliose, TBE-virus eller anaplasmose.
– Tallene er overraskende høye og viser at det er mye flåttsmitte blant hester. De har potensielt vært syke uten at eierne har visst om det, sier Kloster.
Fant TBE-virus i Vestland
Studien viste høye forekomster i alle de fem fylkene som ble undersøkt. Disse var Agder, Telemark, Vestfold, Vestland og Viken.
Aller høyest var funnene i Agder.
I Vestland ble det funnet TBE-virus i 10 prosent av prøvene. Det er overraskende ifølge Kloster.
Les også Måtte sy igjen auga etter flåttbit
Dette fordi det per nå ikke er meldt inn sykdomstilfeller hos mennesker på grunn av TBE-virus i fylket.
– Våre funn kan tyde på at det er en del smitte der selv om vi ikke har fått påvist smitte hos mennesker ennå, sier hun.
Hanne Kloster tar doktorgrad i molekylærbiologi ved Universitetet i Agder. Foto: Universitetet i Agder / NRK
Høyere funn
Doktorgradsstipendiat Hanne Kloster sier de fant smitte i alle typer hester og alle aldersgrupper.
– Mange tenker jo også at hvite hester får mer flått enn andre hester, men det er nok bare en myte, sier Kloster.
Smitte ble også funnet hos konkurransehester som man tenker ikke er så mye ute i skog og mark.
Pelsen til en hest med flått på. Foto: Hanne Kloster / NRK
Ifølge Kloster er funnene deres høyere enn det som er funnet tidligere i Sverige og Danmark.
Studien er den aller første som er gjort på TBE-virus hos hest i Skandinavia, så der er det ikke noe sammenlikningsgrunnlag.
– Hvorfor er studien viktig?
– Det er viktig med tanke på hestenes helse. Når vi ser hvor mange hester som er utsatt for flått er det viktig å ta hensyn til dette. Har man en hest som er syk, bør den kanskje også undersøkes for flåttsykdommer.
Kloster legger til at det også er viktig å vite for mennesker som har mye og tett kontakt med hester.
– De kan være utsatt for den samme flåtten med de samme smittestoffene i seg.
– Spennende forskning
Førsteamanuensis Siv Hanche-Olsen ved Norges miljø – og biovitenskapelige universitet (NMBU) og veterinærhøyskolens dyresykehus mener den nye flåttstudien på hester er viktig.
– Det er spennende forskning for å vise hvordan det ser ut i Norge. Studien bekrefter det vi ser fra andre land, at hester er utsatt for flåttsmitte, sier Hanche-Olsen som er spesialist i indremedisin.
Hest med en flått på mulen. Foto: Hanne Kloster / NRK
Hun mener det også er viktig å merke seg at de færreste av hestene i undersøkelsen har vært akutt syke.
– Det viser at immunforsvaret fungerer og at dette ikke er noe som skal behandles med antibiotika.",Error generating text.,no
17_23_04_2025,Regjeringa betaler monstergjeld: – Har aldri hørt om tilsvarende,Katrine Olsen Sørgård,https://gfx.nrk.no/SLd1GOWgffDEiWKZ03PskA5Y6KI84y2E5uYwNJJ2JNeg.jpg,2025-04-22 16:16:02,https://www.nrk.no/nordland/regjeringa-betaler-monstergjeld_-_-har-aldri-hort-om-tilsvarende-1.17389097,"Politics, Business","Saken oppsummert
Regjeringen har besluttet å dekke Moskenes kommunes gjeld på 160 millioner kroner for å muliggjøre frivillig kommunesammenslåing i Lofoten.
Moskenes kommune har vært økonomisk skakkjørt over flere år, og har vært på ROBEK-lista siden 2012.
Kommunalminister Kjersti Stenseng (Ap) understreker at situasjonen i Moskenes er unik og et særtilfelle, og at regjeringen ikke har planer om å yte samme hjelp til andre kommuner.
Tidligere kommunalminister, Erling Sande (Sp), kritiserer regjeringens beslutning som kortsiktig, prinsippløst og uansvarlig.
Moskenes og Vestvågøy kommune starter nå prosessen med å utrede sammenslåing, og vil legge til rette for at innbyggerne skal høres i prosessen.
• Departementet ser på en egen oppfølgingsordning for kommuner med langvarige og store styringsutfordringer, for å unngå at flere kommuner havner i samme situasjon som Moskenes.
Oppsummeringen er laget av en KI-tjeneste fra OpenAI. Innholdet er kvalitetssikret av NRKs journalister før publisering.
– Det er jo ikke attraktivt å slå seg sammen med en kommune som er stinn av gjeld, sier seniorforsker, Bent Aslak Brandtzæg, til NRK.
Moskenes kommune har vært økonomisk skakkjørt over flere år. Siden 2012 har kommunen vært på ROBEK-lista, og i fjor truet de med å slå seg selv «konkurs» hvis de ikke fikk hjelp.
Tirsdag kom nyheten om at det går mot frivillig kommunesammenslåing i Lofoten. For å få det til, dekker regjeringen Moskenes' gjeld på 160 millioner kroner:
Brandtzæg jobber med kommunal og regional utvikling ved Telemarksforskning.
Ifølge han er det vanskelig å gjøre noe med en så krevende kommuneøkonomi, uten at staten bidrar på et vis.
– Dette er en skakkjørt kommune som har hatt problemer i flere år. Men jeg har aldri hørt om en tilsvarende løsning.
Seniorforsker Bent Brandtzæg ved Telemarksforskning. Foto: TELEMARKSFORSKING
– Ikke få forventninger
Moskenes, med sine 1000 innbyggere, har tidligere åpnet for sammenslåing med nabokommuner.
Utfordringa har ligget i kommunens massive gjeld. I utgangspunktet ville de blodrøde tallene fulgt Moskenes også inn i en ny storkommune.
Kommunal- og distriktsdepartementet skriver i et brev til kommunene:
Støtten til denne sammenslåingen er ekstraordinær, fordi situasjonen i Moskenes kommune også er ekstraordinær. Kjersti Stenseng (Ap) kommunal- og distriktsminister
Samtidig er det åpnet for at kommunene kan søke om mer penger for å dekke kostnadene som kan oppstå i forbindelse med en sammenslåingsprosess.
– Kan det at regjeringa dekker opp for gjeld, skape presedens på noe vis? Kan andre kommuner se på dette som en lettvint løsning?
– Jeg tror ikke man kan regne med det, og jeg håper ikke andre kommuner tenker dette. Det skal ikke skape en trend eller forventninger, sier Brandtzæg.
Kommunalministeren: – Et særtilfelle
Også kommunalminister Kjersti Stenseng (Ap) er klar på at den økonomiske situasjonen i Moskenes er unik.
– Moskenes er en kommune som er i fullstendig økonomisk ubalanse, og som ikke klarer å få orden på økonomien uten hjelp, sier kommunalminister Kjersti Stenseng. Foto: Milana Knezevic / NRK
– Vi har ikke gjort dette før. Moskenes har mye større økonomiske utfordringer enn noen andre kommuner. Dette er et særtilfelle, sier hun til NRK.
Stenseng mener det ville vært uforsvarlig å fortsette som nå, og at regjeringen derfor må gripe inn.
– Vi har ingen planer om å yte den hjelpa til andre kommuner, fordi ingen er der. Departementet skal jobbe med en oppfølgingsordning som sørger for at ikke flere kommuner kommer i den situasjonen.
Mener det er et vanvittig signal
Regjeringas gavepakke til Moskenes skaper imidlertid reaksjoner.
Tidligere kommunalminister, Erling Sande (Sp), mener regjeringen opptrer kortsiktig, prinsippløst og uansvarlig.
– Man åpner for et prinsipp om at en kommune sliter økonomisk eller har stor gjeld, så kan man bare slå seg sammen med en annen kommune for å få det slettet, sier han og fortsetter:
– Det er jo et vanvittig signal å sende til norske lokalpolitikere og er et markant brudd med det som har vært viktige prinsipper knyttet til ansvar og retter i det lokale selvstyret.
Ifølge ham, virker det som om målet til regjeringen er å få kommunesammenslåinger, uten fokus på hvordan man skaper gode tjenester til innbyggerne.
Erling Sande (Sp) var kommunal- og distriktsminister i Støre-regjeringen fra oktober 2023 til februar 2025. Foto: NRK
– Situasjonen i Moskenes er ikke god, men må hjelpes gjennom bistand til lokalpolitikerne i samarbeid med andre kommuner slik at de kan komme gjennom ei krevende tid. Arbeiderpartiet klistrer seg med dette tett opp til den politikken Høyre ønsker om flere kommunesammenslåinger.
Moskenes og Vestvågøy kommune starter nå prosessen med å utrede sammenslåing. Kommunene vil legge til rette for at innbyggerne skal høres i prosessen, heller enn folkeavstemning.
Sande reagerer på at man vil gå utenom en folkeavstemning i saken, og er klar på at Arbeiderpartiet heller ikke kan regne med Senterpartiets støtte for å koble gjeldssletting til kommunesammenslåing.
– De må uansett ha ei slik sammenslåing godkjent i Stortinget, sier han.
Dagens kommunalminister er trygg på at sammenslåing er den beste løsningen.
– Moskenes har vært på Robek siden 2012, så det er på høy tid å gå inn og sørge for at innbyggerne får et tjenestetilbud for framtiden. Da tror vi at en større kommune og det å slå dem sammen, er den beste løsningen. Men det skal være frivillig, og det er de selv som skal sitte i førersetet for den prosessen, sier Stenseng.
Moskenes i Lofoten er kjent for majestetiske fjell og røde rorbuer. Men også dårlig økonomi. Foto: Synnøve Sundby Fallmyr
Vil unngå at andre kommuner havner i Moskenes-fella
At regjeringa kommer med incentiver for å få til frivillig kommunesammenslåing er ikke nytt. Ifølge Brandtzæg har staten tidligere fristet kommuner med blant anna tiltak til bedre infrastruktur og IKT.
– Det er jo i utgangspunktet billigere å drive én kommune enn to. Det blir da snakk om bare én administrasjon, én politikk og effektivisering, sier seniorforsker Bent Aslak Brandtzæg.
I brevet til kommunene skriver departementet at de ser på en egen oppfølgingsordning for kommuner med langvarige og store styringsutfordringer, for å unngå at flere kommuner havner i samme situasjon som Moskenes.
Seniorforskeren sier antallet småkommuner med dårlig økonomi bare vil øke i antall med årene.
– Det er en økende antall eldre, hardere kamp for om arbeidskraft, rekrutteringsproblemer og økende utgifter. Det utløser behov for å iverksette grep, og det kan det jo virke som om regjeringa nå gjør.",Error generating text.,no
33_23_04_2025,100 millioner kroner til å hente forskere til Norge,Katrine Engebretsen Rønning,https://gfx.nrk.no/29BE_RvwK9l3lwYudkmxPA9IQqZmnUGgPZ5ISU6YHgqA.jpg,2025-04-23 05:00:00,https://www.nrk.no/norge/100-millioner-kroner-til-a-hente-forskere-til-norge-1.17389749,Science,"Saken oppsummert:
Norges forskningsråd lanserer en ny ordning på 100 millioner kroner for å tiltrekke internasjonale forskere til Norge.
Ordningen er åpen for forskningssentre som allerede har fått støtte fra Forskningsrådet.
Forsknings- og utdanningsminister Sigrun Aasland har vært en stor pådriver for ordningen, og understreker at Norge har et stort behov for kompetanse innenfor forskning.
Ordningen er ikke forbeholdt forskere fra USA, men den akutte situasjonen i USA har akselerert utviklingen av ordningen.
Det forventes at mellom 30 til 50 forskere vil bli rekruttert gjennom ordningen.
Oppsummeringen er laget av en KI-tjeneste fra OpenAI. Innholdet er kvalitetssikret av NRKs journalister før publisering.
Forskingsrådet prioriterer og deler ut penger på vegne av staten.
Nå setter de av 100 millioner kroner for å lokke utenlandske forskere til Norge.
Administrerende direktør i Forskningsrådet, Mari Sundli Tveit, er tydelig på hva som er bakteppet.
– Det knytter seg spesielt til situasjonen i USA. Akademisk frihet er under press og finansieringen kuttes, sier Tveit.
Ordningen åpner for at norske institusjoner kan søke om støtte for å hente internasjonale forskere.
Administrerende direktør i Forskningsrådet, Mari Sundli Tveit. Foto: Moment Studio
Arbeidet rundt den nye ordningen ble både utvidet og framskyndet da Trump-administrasjon i mars innførte et kraftig kutt innenfor amerikansk forskning.
Tveit understreker at ordningen ikke vil være forbeholdt forskere fra USA.
Ifølge Tveit forsker mange av de som har fått sparken i USA på områder som klima, helse og Arktis.
– Det er områder hvor det er kjempeviktig for oss å sikre at aktiviteten holdes i gang. Og da er det å knytte forskerne til oss en veldig, veldig god idé, sier Tveit.
Stort behov for kompetanse
Forsknings- og utdanningsminister Sigrun Aasland (Ap) har vært en pådriver for den nye ordningen.
– I Norge har vi et stort behov for kompetanse i årene som kommer, også innenfor forskning, forteller Aasland.
Forsknings- og utdanningsminister Sigrun Aasland (Ap) har vært en pådriver for den nye ordningen. Foto: Per-Ivar Kvalsvik / NRK
Hun gjør det klart, i likhet med Tveit, at ordningen ikke skal begrenses til forskere fra USA.
Slik situasjonen er nå, mener Aasland at det er et økt behov for slike ordninger.
– Men er det lurt å lansere denne ordningen samme uke som statsminister Jonas Gahr Støre og finansminister Jens Stoltenberg skal møte USAs president Donald Trump i Det hvite hus?
– Dette er ikke en amerikansk ordning, men en global. Også er jo en viktig grunn til at vi er så opptatt av samarbeidet med USA på forskning, at de er en helt fremragende forskningsnasjon. De står for veldig mye av det verden trenger av kunnskap om helse, klima og energi, svarer Aasland og legger til:
– Vi har et utstrakt samarbeid med amerikanske forskere, og det har vi lyst til å fortsette å ha.
Aasland er tydelig på at situasjonen i USA har økt behovet for en ny ordning. Foto: Per-Ivar Kvalsvik / NRK
Positivt for norsk forskning
Forskningsrådet anslår at pengene kan betale 30 til 50 forskerstillinger. Forskerne vil bli hentet inn til både høyskoler og universiteter i Norge.
Rektor ved UiO, Svein Stølen, er positiv til den nye ordningen.
Rektor ved UiO, Svein Stølen, er positiv til at Forskningsrådet vil bruke 100 millioner kroner på å rekruttere forskere til Norge. Foto: Per-Ivar Kvalsvik / NRK
– Dette er kjempeinteressant. Det kan gi oss virkelig toppforskere fra andre land, sier Stølen.
Rektoren mener dette kan ha stor betydning for norsk og europeisk forskning.
– Vi ser at det er utfordringer i USA, hvor Kina går frem. Det at Europa er på banen da, er viktig, fortsetter Stølen.",Error generating text.,no
13_23_04_2025,Putin sier han er klar for samtaler med Ukraina,Jan Espen Kruse,https://gfx.nrk.no/NA-1onIzqqxa_geAbnyCdAgT1UuQIJVBsxyvrM9C_1OQ.jpg,2025-04-22 20:21:17,https://www.nrk.no/urix/putin-sier-han-er-klar-for-samtaler-med-ukraina-1.17389183,Politics,"Onsdag skal ledere fra USA, Ukraina og europeiske land møtes i London for å diskutere mulige fredsløsninger. Russland er ikke til stede, selv om president Vladimir Putin sier har er klar for tosidige samtaler med Ukraina.
Det kom som en overraskelse da Putin mandag kveld sa at russiske myndigheter alltid ser positivt på forslag om en våpenhvile.
– Vi håper at representanter for regimet i Kyiv vil behandle dette på samme måte, sa den russiske presidenten til statlige medier.
Putin snakket først og fremst om den 30 timer lange våpenhvilen som russerne sa at de ville innføre i påsken, men som begge sider anklaget hverandre for å ha brutt svært mange ganger.
Men den russiske presidenten sa også at han er villig til å vurdere et forslag fra ukrainsk side om å slutte å angripe sivile mål.
Direkte kontakt?
Uttalelsene fra Putin var ikke tindrende klare, men hans talsperson har kommet med en presisering.
– Da presidenten sa at det er mulig å diskutere en stans i angrep mot sivile mål, inkludert tosidige, så mente presidenten forhandlinger og diskusjoner med den ukrainske siden, sa Dmitrij Peskov til nyhetsbyrået Interfax.
Dette er første gang det har blitt snakket om muligheten for direkte samtaler mellom Russland og Ukraina siden starten av angrepskrigen for vel tre år siden.
De forhandlingene brøt sammen etter kort tid, og siden skal det ikke ha vært direkte kontakt.
Men fra Kremls understrekes det at det ikke foreligger konkrete planer om samtaler med Ukraina. Russerne sier det er mye som må avklares før man evt. kommer så langt.
Det blir neppe noe møte ansikt til ansikt mellom Putin og Ukrainas president Volodymyr Zelenskyj med det første. Foto: AFP
USA presser på
Utspillet fra russisk side kommer kort tid etter at president Donald Trump truet med å forlate fredssamtalene i løpet av kort tid hvis partene ikke viser konkret vilje til å oppnå resultater.
For Putin er det svært viktig at Trump har endret USAs forhold til Russland dramatisk i løpet av den korte tiden han har sittet med makten.
Russland har vært svært isolert i internasjonal politikk etter at landet startet krigen mot Ukraina.
Nå forhandles det om å gjenopprette de diplomatiske forbindelsene, utvikle forretningsforbindelser og få i gang direkte flyvninger mellom de to landene.
Fra russisk side håper man også at mange av de vestlige sanksjonene etter hvert skal fjernes.
Russiske myndigheter har mye å tape, og det er trolig bakgrunnen for at Putin nå snakker om muligheten for tosidige forhandlinger.
USAs spesialutsending Steve Witkoff møtte Russlands president Vladimir Putin i St. Petersburg 11. april. Foto: Gavriil Grigorov / AP / NTB
Hva vil Russland gi i forhandlinger?
President Putin snakket mandag med sin sørafrikanske kollega, blant annet om krigen i Ukraina.
Da understreket han som han pleier å gjøre, at de grunnleggende årsakene til konflikten må løses.
På russisk side betyr det at Ukraina må bli nøytralt, altså ikke medlem av Nato.
Russland krever også å få beholde de fire fylkene som de delvis har okkupert i Øst-Ukraina.
Dessuten forlanger de at den ukrainske hæren må reduseres kraftig.
Det har ikke kommet noen signaler fra russiske myndigheter om at de er villige til å gi etter på noen av disse områdene.
Selv om den russiske framgangen på slagmarken er beskjeden, sier Putin gjentatte ganger at det er russerne som nå har initiativet.
Det virker som om den russiske lederen mener at han kan forhandle ut fra en sterk posisjon, og at han ikke er innstilt på å gi særlig mye i eventuelle samtaler.
Det er også verd å merke seg at Russland ikke gikk med på den månedslange våpenhvilen som USA og Ukraina ønsket seg.
Det er neppe grunn til å være særlig optimistisk.",Error generating text.,no
31_23_04_2025,Meninger: Pave Frans' eksempel trengs mer enn noen gang,Lytt til saken,https://akamai.vgc.no/v2/images/c6d0c180-2b20-474a-bb62-33a3fb1459b3?format=auto&w=1080&s=b1a71b086f6caaf126ab526db5d34e420c351f96,2025-04-22 09:33:53,https://www.vg.no/nyheter/i/PpGd57/pave-frans-eksempel-trengs-mer-enn-noen-gang,Politics,"Verden har mistet en pave som satte fred, brobygging, sosial rettferdighet, miljø- og klima på dagsorden. J.D. Vances siste, korte audiens en god påminnelse om hva vi mister ved pavens bortgang.
For 13 minutter siden
Pave Frans er borte. Hans liv og virke har vært preget av en dyp kjærlighet til menneskeheten – særlig til dem som lider mest.
Han forlater en verden preget av uro og konflikt, men han etterlater seg også håp, inspirert av hans handlinger og ord.
Pave Frans var en utrettelig forkjemper for fred, forsoning og menneskelig verdighet. Valget av pavenavn, som er av stor symbolsk betydning, reflekterer dette.
Da Jorge Mario Bergoglio, ble valgt til pave i 2013, tok han navnet Frans, etter helgenen som viet sitt liv til de fattige og til Guds skaperverk.
Paven hadde et utvidet syn på fredsarbeid. Alt henger sammen. Utover diplomati prioriterte han også interreligiøs dialog.
At miljø- og klimakrisen må håndteres om freden skal vinne frem, var han tydelig på. På dette feltet har han gitt et av sitt mest oppsiktsvekkende bidrag.
Pavens rundskriv Laudato Si' (2015) ble et gjennombrudd i klimadebatten. Verket, som løftet frem de moralske, sosiale og åndelige dimensjonene ved klimakrisen, ga styrke til den globale klimabevegelsen.
Det kom også på et helt riktig tidspunkt, i forkant av Parisavtalen samme år. At Laudato Si' bidro til dette klimatoppmøtets suksess, er det bred enighet om.
Pavens første reise gikk til flyktningene på øyen Lampedusa. I møte med flyktningkrisen i Middelhavet og i Amerika, var pave Frans medmenneskelighetens og samvittighetens talerør.
Migranter og flyktninger er ikke tall, men mennesker, var pavens budskap.
Det var ikke bare ord, Frans besøkte flyktningleirer og tok imot familier i Vatikanet.
Ett av flere høydepunkter i pavens diplomatiske arbeid var gjennombruddet i gjenopprettelsen av diplomatiske relasjoner mellom USA og Cuba i 2014.
Det ble oppnådd gjennom personlig dialog med president Barack Obama og Raúl Castro og fortrolige møter med Vatikanets utsendinger.
På hans eget kontinent, Sør-Amerika, viste Frans stort engasjement. Blant annet som megler i konflikten mellom Nicolás Maduro og opposisjonen i Venezuela.
Det i utgangspunktet oljerike landet lider av stor nød og fattigdom, men de fleste humanitære organisasjoner ble nektet tilgang. Den katolske kirke, med sin humanitære bevegelse, Caritas, var unntaket.
Også borgerkrigen i verdens yngste land, Sør-Sudan, opptok paven sterkt.
Da lederne for de stridende partene, Salva Kiir og Riek Machar, møtte paven i Vatikanet i 2019, bøyde han seg ned og kysset føttene deres i en symbolsk oppfordring til forsoning.
Vatikanet har spilt en viktig rolle som tilrettelegger for fredssamtaler i det konfliktherjede landet.
Pave Frans var også en brobygger mellom religioner. I en tid hvor religion ble brukt til å mobilisere til vold, fremholdt han troens evne til å samle.
I 2019 ble felleserklæringen om menneskelig brorskap signert, et resultat av tett dialog med sjeik Ahmed al-Tayeb, stormuftien av al-Azhar.
Erklæringen vil bli stående som en demonstrasjon på hva religiøse ledere kan oppnå når de møter hverandre med respekt og et gjensidig ønske om å forstå hverandre.
Til tross for sin alvorlige helsetilstand arbeidet paven frem til sitt siste åndedrag. Hans siste besøk gikk til et fengsel i Roma.
Han holdt også en meget kort audiens for den amerikanske visepresidenten, J.D. Vance, som konverterte til katolisismen i voksen alder.
Det hvite hus og Vatikanet har nokså ulike beretninger om hva de snakket om.
Sett i lys av pavens liv og virke er det liten grunn til å tvile på at det er Vatikanets gjenfortelling som er den mest korrekte:
«Det var en meningsutveksling om den internasjonale situasjonen, spesielt med hensyn til land som er berørt av krig, politiske spenninger og vanskelige humanitære situasjoner, med særlig oppmerksomhet rettet mot migranter, flyktninger og de som er i fengsel.»
Dette er åpenbart ikke den amerikanske visepresidentens favorittsamtaleemner, men det er det han trenger å bli konfrontert med av sin åndelige leder.
Slik sett er denne siste, korte audiensen en god påminnelse om hva vi mister ved pavens bortgang.
Vi må likevel tro at pavens eksempel i ord og handlinger vil overleve ham.
Og vi må håpe at den nye paven vil være i stand til å snakke de sårbare og miljøets sak i møte med mektige ledere som setter sine egne interesser foran alt annet.",Error generating text.,no
11_23_04_2025,Elon Musk lover å bruke tid på Tesla etter resultatsmell,Lytt til saken,https://akamai.vgc.no/v2/images/77c987f3-f6ac-43a7-9a5a-bbaa9f5f322c?format=auto&w=1080&s=3c5cd80d7fa404567bfd2b722872f6890ecd4a30,2025-04-23 02:02:22,https://www.vg.no/nyheter/i/LMO6jJ/elon-musk-lover-aa-bruke-tid-paa-tesla-ikke-doge-etter-resultatsmell,"Business, Politics","Tesla-sjefen kunngjør at han fra og med mai vil bruke langt mindre tid på Trump-politikk.
Ingrid Hovda Storaas
– Fra og neste måned, i mai, vil tiden jeg bruker på DOGE minske betraktelig, lovet Musk under en samtale med Tesla-investorer natt til onsdag, ifølge CNN.
Det skjer kort tid etter at det tirsdag kveld ble klart at selskapet har hatt en skikkelig resultatnedgang den siste tiden.
Regnskapet for årets første kvartal viser nemlig inntekter på 19,3 milliarder dollar. I første kvartal i fjor lå omsetningen på 25,7 milliarder dollar, skriver E24. Inntektene fra bilsalg sank med 20 prosent sammenlignet med samme periode i fjor.
I fjor endte Tesla under sitt årlige mål for vekst i salg for første gang på over ti år, skriver Bloomberg.
Det har vært store protester mot Tesla verden over i kjølvannet av Elon Musks involvering i Trumps til tider kontroversielle politikk – og spesielt hans rolle som kuttansvarlig i DOGE, med ansvar for å sparke titusener av statlige ansatte.
Bilsalget har spesielt vært fallende i Europa – også her i Norge har folk fortalt om såkalt «Tesla-skam».
Det hvite hus har tidligere sagt at Elon Musk kommer til å trekke seg fra sin nåværende rolle som regjeringspartner, og at dette skal skje når ryddejobben hans er unnagjort.
Tidligere i april skrev Politico at Trump og Musk skal ha blitt enige om at tiden snart er inne for at Musk skal gå tilbake til virksomhetene sine, og heller ta på seg en mer støttende rolle politisk.
Les også: Biden tilbake i rampelyset – angriper Trumps kutt i trygdeetaten
Overfor Tesla-investorene erkjente Musk ifølge CNN at det finnes kritiske stemmer som mener han burde fokusere på Tesla fremfor DOGE.
– Folk prøver å angripe meg og DOGE-teamet, sa han blant annet, ifølge BBC – og la til:
– Men arbeidet var viktig, og jobben med å få orden på huset som er myndighetene er snart over.
I sin kvartalsrapport skriver Tesla at Trumps tollsatser og den eskalerende handelskrigen skaper usikkerhet for selskapet fremover.
Musk har flere ganger sagt at han er kritisk til Trumps toll-politikk, og har blant annet langet ut mot presidentens handelsrådgiver.
– Beslutningen om tollene er opp til den amerikanske presidenten. Jeg vil komme med mine råd, og jeg har mange ganger sagt at lavere tollsatser er en god idé når det kommer til å skape vekst. Jeg kommer til å fortsette å kjempe for lavere tollsatser istedenfor høyere. Det er alt jeg kan gjøre, sa han til Tesla-investorene tirsdag.
Tesla produserer biler i USA for det amerikanske markedet og slipper unna den nye 25-prosentstollen på importerte biler. Selskapet er likevel avhengig av leverandører i Mexico og Kina for viktige komponenter som bilglass, databrikker og batterier, skriver E24.",Error generating text.,no
32_23_04_2025,Norske bedrifter kan tjene på tydelige miljøkrav,Journalist,https://images.gfx.no/1200x676/2880/2880617/Cathrine%2520Pia%2520Lund%252059409%2520WEB.jpg,2025-04-22 08:34:19,https://www.tu.no/artikler/norske-bedrifter-kan-tjene-pa-tydelige-miljokrav/557938,Business,"Dette debattinnlegget gir uttrykk for skribentens meninger. Innlegg kan sendes til debatt@tu.no.
Mange bedrifter er frustrert over offentlige innkjøp. En undersøkelse gjennomført av NHO viser at virksomheter opplever kravene som omfattende og at det er for lite dialog mellom innkjøpere og leverandører. Dagens Næringsliv har skrevet om dette, og daglig leder Erik Skaaden i Minibuss 24–7 beskriver anskaffelsesprosessen som «å levere en masteroppgave».
Også innkjøpere i offentlig sektor sliter. De sier de mangler både tid og kompetanse til å stille gode miljøkrav i anbud, samtidig som de møter stadig nye krav og stramme budsjetter. Jobben deres har kanskje aldri vært mer krevende.
Forenkling haster
Det er åpenbart behov for forenkling og standardisering. Vi nikker derfor samstemt til NHO-bedriftenes forslag om forenkling av anbudsprosessen. De vil også redusere mengden dokumentasjon og mener at offentlige oppdragsgivere må bygge intern kompetanse.
Kompetanseheving er bra. Samtidig er det urealistisk at alle kommuner og offentlige virksomheter skal stille med egne miljøspesialister for å manøvrere et omfattende regelverk i stadig endring. Her må det benyttes forenklende verktøy – og de finnes.
Et grønt gap
For ti år siden innførte EU et direktiv om offentlig innkjøp. Målet med direktivet var å fremme bærekraft, med offentlige anskaffelser som verktøy. Ikke ulikt føringer fra vår egen regjering. Regelverket er imidlertid komplisert, og det tolkes ulikt i Norden. Blant annet har dagens direktiv nærmest gjort det umulig å stille krav om offisielle miljømerker som dokumentasjon av miljøprestasjon.
I dag opplever flere europeiske land et grønt «innkjøpsgap», som våre svenske naboer kaller det. Pris trumfer miljø, og selv om EU setter strenge krav til produksjon av varer og tjenester, har de ikke tilsvarende krav til offentlige anskaffelser.
Resultatet er at virksomhetene som faktisk produserer mer miljøvennlige produkter, kan tape konkurransen. Det er synd, for tenk hvilken slagkraft det kan være om man klarer å snu EU-landenes samlede innkjøp på svimlende 23.000 milliarder kroner i året over på mer miljøvennlige varer og tjenester.
Må gi næringslivet forutsigbarhet
Nå skal EUs innkjøpsdirektiv revideres, og vi har nylig gitt våre innspill til EU-kommisjonen: Offisielle miljømerker må kunne brukes som dokumentasjon på miljøprestasjon. Og regelverket må bli tydeligere, enklere og harmonisert i hele EU.
Når offentlige innkjøpere stiller standardiserte og likelydende krav, som krav om offisielle miljømerker, sikrer de seg de beste produktene på markedet uten å måtte være eksperter på klima og miljø selv. Samtidig sikrer det økt forutsigbarhet og et større marked for virksomheter som satser på mer miljøvennlig produksjon.",Error generating text.,no
38_23_04_2025,Giulio Ciccone fikk bot for å kaste solbrillene i Tour of the Alps,Simon Zetlitz Nessler,https://gfx.nrk.no/-3ZIKvYzM1FUlUI5OHG3AQDRrmnepuTaMnci-BNy60tg.jpg,2025-04-22 12:00:08,https://www.nrk.no/sport/giulio-ciccone-fikk-bot-for-a-kaste-solbrillene-i-tour-of-the-alps-_-eksperter-reagerer-1.17388985,Sports,"– Det er jo så dumt at det nesten blir komisk, sier Lars Saugstad, ekspertkommentator hos Max.
Han er én av flere som reagerer på at Giulio Ciccone ble straffet etter mandagens etappeseier i Tour of the Alps.
Italieneren har gjort det til sitt varemerke å kaste solbrillene ved en seier. Det gjorde han også mandag, men ble da straffet med en bot på 250 sveitsiske franc (rundt 3200 norske kroner) og 15 poeng fra UCI-rankingen.
Grunnen var at det ble vurdert som at Ciccone kastet et objekt på uforsiktig vis, ifølge juryrapporten.
– Jeg håper UCI gjorde en feil. Dette er signaturfeiringen hans gjennom mange år. Sport er følelser, det er ikke behov for noen bot, skriver sportsdirektør i Lidl-Trek-laget, Steven De Jongh på X.
Giulio Ciccones signaturfeiring er å kaste solbrillene når han krysser målstreken. I Tour of the Alps ble han straffet med en bot for feiringen. Bilder fra Max.
Du trenger javascript for å se video.
Giulio Ciccones signaturfeiring er å kaste solbrillene når han krysser målstreken. I Tour of the Alps ble han straffet med en bot for feiringen. Bilder fra Max.
NRK har kontaktet Det internasjonale sykkelforbundet for en kommentar til saken og forelagt kritikken som fremkommer i saken, men har foreløpig ikke fått svar.
Ikke enig i boten
Ciccone selv kommenterte saken i forkant av tirsdagens etappe i rittet.
– Det er alltid merkelig å få en bot når du vinner rittet. Jeg er ikke enig, men det er slik det er. Vi får ikke gjort noe med det, sier Ciccone til Wielerflits.
Han bemerker samtidig at han burde ha undersøkt regelverket nøyere, men:
– Jeg kastet brillene langt bort fra folk og gjorde to barn glade, sier han til Tuttobiciweb, med henvisning til at et par barn løp etter og fant brillene.
– Jeg har ikke skapt problemer for noen og jeg tror det er mange andre aspekter som man kan jobbe med for å bedre sikkerheten for rytterne. Kanskje det er verdt å fokusere på, fremfor å fokusere på brillene mine, sier han videre.
SIGNATURFEIRING: Ciccone har gjort det til sitt varemerke å kaste solbrillene ved seier. Her fra en etappeseier i Giro d'Italia i 2022. Foto: AFP
Norske Markus Hoelgaard syklet på lag med Ciccone i to år.
– Jeg synes det er merkelig å gi bot for det, spesielt når du ser hvor glad han gutten som får tak i dem blir etterpå, sier han til NRK.
– Det er også et fint eksempel på hvor inkonsekvente kommissærene er når han har gjort dette i årevis når han vinner ritt uten å få bot, men fikk bot for det i går.
Fikk kyssebot i Tour de France
Ciccones nåværende lagkamerat, Julien Bernard, var en annen som reagerte med overraskelse på sosiale medier mandag.
– Det er vanskelig å tro at vi deler den samme lidenskapen som visse kommissærer. En dag vil en kanskje fokusere sanksjonene på nyttige ting, skriver Bernard på X.
I fjor vakte det oppsikt da samme Bernard fikk en bot på 200 sveitsiske franc for «upassende oppførsel under rittet som skadet omdømmet til sporten».
Det var på tempoen på den syvende etappen i Tour de France, som gikk like ved franskmannens hjemby.
Da var fanklubben til Bernard ute langs veien, og til stormende jubel stoppet Bernard i et par sekunder for å kysse kona Margot, som hadde sønnen Charles på armen.
Ødelagt glidelås førte til bot
Tidligere i år fikk Isaac del Toro en bot på 200 sveitsiske franc da han vant Milano-Torino og krysset målstreken med åpen trøye. Del Toro ble da bøtelagt under samme paragraf som Bernard, at oppførselen hans var til skade for omdømmet til sporten.
Cyclingnews skrev da at glidelåsen til Del Toro var ødelagt og at han derfor ikke kunne få trøyen igjen, og at laget ikke lyktes med å fikse glidelåsen.
– Jeg synes i hvert fall den saken med Bernard var teit. Det hadde ingenting med å skade omdømmet til sykkelsporten og var ikke til fare eller hinder for noen, sier NRKs sykkelekspert, Sondre Sørtveit.
– Jeg synes de håndhever regelverket kanskje litt vel firkantet noen ganger. Jeg skjønner at de må ha regler, men jeg synes de må utvise dem med litt skjønn, er min mening, sier han videre.
BOT: Isaac del Toro fikk bot for feiringen med åpen sykkeltrøye. Foto: AP
– Ikke helt forståelse for hva som er rett og galt
Han får støtte fra ekspertkollega Saugstad.
– Det gir ingen mening i noen forstand at det skal skade imaget til sporten. Det skader mer at de får bøter for det. Det er synd, synes jeg, sier han.
– Akkurat i disse sakene, så virker det som er noen dommere som ikke helt har forståelse for hva som er rett og galt, sier Saugstad videre.
Sykkeleksperten påpeker at han skjønner at kommissærene har en utakknemlig jobb, hvor de ofte får mye tyn fra både ryttere og sportsdirektører.
– Det er all honnør til dem som gjør den jobben, men det blir bare for dumt når det går så langt at dette i hele tatt skal bli en sak. Det tyder bare på for at det er for mange eller for uklare regler, etter mitt skjønn, sier han.
Han fortsetter:
– Det virker dumt når de har mer fokus på dette enn faktiske ting som påvirker sikkerheten til rytterne.
Saugstad ønsker at det skal være et større fokus på andre typer regelbrudd.
– Å henge på flasker og bil og slikt, det skjer jo hele tiden. Og det er ikke greit, men det blir tatt altfor lite av, i mine øyne. Det er slike ting som skader sykkelsporten mer. Det er mye de kunne tatt og da blir det ekstra dumt når de bruker tid og krefter på å ta slike gledesøyeblikk, oppsummerer han.",Error generating text.,no
1_23_04_2025,NHL-legenden: Russisk eks-president truet med å drepe meg,Ole Kristian Strøm,https://premium.vgc.no/v2/images/7416ac85-5731-4d52-826a-53bc5c2b0c35?fit=crop&format=auto&h=1735&w=2048&s=186e2a30695466744b47c6db22b903be70ff8061,2025-04-23 05:37:36,https://www.aftenposten.no/sport/i/zAjMqO/nhl-legenden-russisk-eks-president-truet-med-aa-drepe-meg,"Sports, Politics","Den legendariske NHL-målvakten Dominik Hasek (60) mener at den russiske eks-presidenten Dmitrij Medvedev (59) har truet med å drepe ham.
Det skriver tsjekkeren i et brev stilet til både IOC og det internasjonale ishockeyforbundet IIHF, melder gazeta.ru.
– Jeg informerte dem om at Russlands tidligere president Medvedev truet med å drepe meg, melder Hasek, som spilte i NHL fra 1990 til 2008.
Hasek (60) har flere ganger uttalt seg svært kritisk til Putin og det russiske regimet.
Han har også uttalt seg kritisk til den russiske ishockeyprofilen Aleksandr Ovetsjkin, som nylig slo Wayne Gretzkys «uslåelige» rekord med 894 NHL-mål.
Han ser på Ovetsjkin som Putins støttespiller. Selv hevder Ovetsjkin at han ikke er engasjert i politikk.
Dominik Hasek har helt siden Putin beordret fullskala krig i februar 2022 vært svært kritisk til at russiske utøverne har fått lov til å fortsette å spille i NHL.
«The Dominator» - som amerikanerne kalte ham - har bedt NHL-klubbene om å bryte kontrakten med sine russiske spillere.
Dmitrij Medvedev, som var president i perioden 2008 til 2012 da Putin etter konstitusjonen ikke kunne være president og «bare» var statsminister, har vært blant de mest ekstreme i sin kommunikasjon rundt krigen, eller «spesialoperasjonen» som den offisielt heter i Russland.
Etter at Ovetsjkin slo målrekorden, gjorde Medvedev som Putin: Han la ut en hyllest til Ovetsjkin på sosiale medier. Der skrev han blant annet:
– Vi venter på at den gale tsjekkeren Hasek skal ta selvmord.
Det er trolig denne meldingen som har fått Hasek til å skrive brev til IOC og IIHF.
Brevet har vakt reaksjoner i Russland. Den kjente TV-kommentatoren Dmitrij Gubernijev sier dette til vseprosport.ru:
– La ham sende det neste brevet til NATOs hovedkvarter, eller enda bedre – til den tsjekkiske generalstaben, sier Gubernijev - og kaller Hasek «en klinisk idiot».
Dmitrij Medvedev har fortsatt en profilert rolle i det russiske samfunnet som nestleder i det mektige nasjonale sikkerhetsrådet.",Error generating text.,no
20_23_04_2025,Bred oppgang på Wall Street – Tesla stiger før tallslipp,Janne Johannessen,https://images.dngroup.com/image/eyJ3IjoxMjAwLCJmIjoid2VicCIsImsiOiI3NTBiNGFiYmQxYzIzNjg4OTcyM2ZmYjY5NmVjN2NjMiIsImNyb3AiOlswLDIwMCwyNDAwLDEyMDBdLCJyIjoyLCJvIjoiZG4ifQ,2025-04-22 13:31:16,https://www.dn.no/bors/usa/wall-street/bors/bred-oppgang-pa-wall-street-tesla-stiger-for-tallslipp/2-1-1809561,"Business, Finance, Economics","D2, DN Helg og alt digitalt
DN 6 måneder til 1399 kr
Bestill nå
Tesla legger frem resultater etter stengetid.
De ledende indeksene på Wall Street henter seg markant inn på ukens andre handelsdag, etter en tung mandag da alle tre falt over to prosent.
Slik så det ut:
Nasdaq stiger 2,5 prosent.
Dow Jones stiger 2,2 prosent.
S&P 500 stiger 2,2 prosent.
Dollaren, målt etter Bloomberg Dollar Spot Index, er stadig på sitt laveste nivå siden 2022, mens det var begrensede bevegelser i rentemarkedet.
Tirsdag retter markedet blikket mot Tesla, når elbilprodusenten legger frem resultater etter stengetid på Wall Street. Aksjen steg en drøy prosent i tidlig handel.
Bratt fall
Teslas førstekvartalsrapport kommer etter noen turbulente måneder for elbilselskapet. På børs falt aksjen 36 prosent gjennom årets tre første måneder, i takt med toppsjef Elon Musks økende politiske engasjement. Det var ifølge CNBC det bratteste, kvartalsvise kursfallet siden 2022 og det tredje verste siden selskapet gikk på børs.
Samlet sett ble børsverdier for 460 milliarder barbert vekk i perioden.
Slik det har for vane har Tesla allerede meldt om leveranser i første kvartal, som endte på 336.681. Det tilsvarer en nedgang på 13 prosent målt mot samme periode i fjor.
Analytikere ventet leveranser på mellom 360.000 og 370.000, ifølge estimater gjengitt av CNBC. Etter tallslippet skrev den profilerte analytikeren Dan Ives på X at Tesla har nådd et veiskille.
«Vi visste at leveransene ville være svake i første kvartal, og kommer ikke til å se på disse tallene med stor optimisme. De var katastrofale», het det.
I tillegg til rollen han har hatt som uoffisiell leder for Trumps såkalte «effektiviseringsdepartement» (DOGE), har milliardærens engasjement i europeisk politikk fått europeere til å dumpe Tesla i stor fart. I februar falt Tesla-salget med mer enn 40 prosent målt mot samme måned i fjor. Musk ga som kjent sin støtte til ytre høyre-partiet AfD i Tyskland før valget tidligere i år.
I USA har flere Tesla-utsalg blitt angrepet og utsatt for hærverk og brannstiftelser.
Det er i tillegg blitt vist til økt konkurranse fra kinesiske aktører som BYD.
Trump-sjokk
Ellers har gullprisen steget til stadig nye høyder de siste ukene, i kjølvannet av Trumps såkalte frigjøringsdag og de stadige angrepene på USAs sentralbanksjef Jerome Powell.
Tirsdag nådde gullprisen 3500 dollar per unse, et tegn på at investorer flokker til den ultimate trygge havnen. Samtidig har dollar og amerikanske statsobligasjoner, aktiva tradisjonelt sett på som gode steder å søke ly under markedsuro, fått merke en storstilt flukt i takt med at Trump forsøker å rive opp i etablerte handelsregimer.
De stadige utspillene, endringene og tilbaketrekningene har satt en kraftig støkk markedet og mange har stilt seg spørsmålet om dollaren og amerikanske statsobligasjoners status som «safe havens» er i ferd med å forsvinne. Tirsdag slapp IMF en fersk rapport der vekstutsiktene ble jekket kraftig ned, med Trump som eneste grunn.
«Økt nedsiderisiko dominerer utsiktene. En intensivert handelskrig, og stadig mer usikkerhet om handelspolitikken, kan ramme både den kortsiktige og langsiktige veksten», het det.
*
USA Wall Street Børs",Error generating text.,no
26_23_04_2025,Svak nedgang på Oslo Børs – markant fall for bilfraktrederier,Rebecca Borch,https://images.dngroup.com/image/eyJ3IjoxMjAwLCJmIjoid2VicCIsImsiOiJlNTAwYzZiNGJmNDQzMmFkMmFhNWY3N2UwYTk5MjUyMCIsImNyb3AiOlswLDIwMCwyNDAwLDEyMDBdLCJyIjoyLCJvIjoiZG4ifQ,2025-04-22 07:01:03,https://www.dn.no/bors/oslo-bors/bors/svak-nedgang-pa-oslo-bors-markant-fall-for-bilfraktrederier/2-1-1809221,"Business, Finance, Economics","D2, DN Helg og alt digitalt
DN 6 måneder til 1399 kr
Bestill nå
Bilfraktaksjene falt etter nytt amerikansk forslag om havneavgift.
Hovedindeksen på Oslo Børs falt 0,7 prosent tirsdag, på det som var ukens første handelsdag.
Oljeprisen (brent spot) var på det meste opp over én prosent og ligger på rundt 66,7 dollar per fat, mens kronen styrket seg mot både dollar og euro.
Utenom fall på halvannen prosent for Equinor og over to og en halv prosent for Kongsberggruppen var det særlig bilfraktrederiene som tynget hovedindeksen tirsdag. Höegh Autoliners falt 5,6 prosent, mens Wallenius Wilhelmsen endte drøye fem prosent ned etter at USA i påsken frem nytt forslag om havneavgift for skip bygget i Kina.
Dette innebærer at det må betales en avgift basert på volum per reise når skipet legger til en amerikansk havn.
Forslaget er tonet litt ned sammenlignet med det første forslaget som blant annet innebar at rederiene måtte betale avgift for hver havn det ankom. Det rammer imidlertid også bilfraktskip, uavhengig av hvilket land de er produsert i.
Øvrige rederier som MPC Container Ships og Golden Ocean falt henholdsvis 2,3 og 1,3 prosent.
– Volatiliteten består
President Donald Trump tok tilsynelatende ikke helt påskeferie. I løpet av helligdagene har han kommet med en rekke uttalelser, spesielt rettet mot sentralbanksjef Jerome Powell og den amerikanske sentralbanken (Fed). Trump ønsker at Fed skal senke styringsrenten, til tross for at det foretrukne målet på prisveksten, PCE-indeksen, ligger over inflasjonsmålet på to prosent.
Det kan se ut til å skremme investorer bort fra USA, sier sjeføkonom Bjørn-Roger Wilhelmsen i Nordkinn Asset Management.
– Amerikanske aksjer, prisen på lange statsobligasjoner og dollaren faller, noe som viser at markedene er skeptisk til USA. Det innebærer at mange tenker det blir svak økonomisk vekst i USA, men også globalt, sier sjeføkonomen.
Wilhelmsen sier markedene den siste tiden egentlig har vist tegn til forventning om at Trump-administrasjonen skulle gå tilbake på tollsatsene som er blitt innført.
– Markedet er kanskje innstilt nå på at det her er en varig politikk som vil ligge fast, for det er ingen endring i tollsatsene. Det er isolert sett negativt. Det ser ut til at volatiliteten består, sier Wilhelmsen.
Asiatiske markeder er stabile til tross for usikkerhet etter Trumps press mot sentralbanksjef Jerome Powell.
Prosjektsmell for Equinor
Forrige uke kom nyheten om at Equinors prestisjeprosjekt Empire Wind, et havvindprosjekt utenfor kysten av New York, er satt på ubestemt pause av president Trump og hans administrasjon.
Reaksjonen på Nasdaq var begrenset, der Equinor-aksjen kun falt med om lag halvannen prosent siden meldingen kom, og handles nå omtrent på samme nivå som uken før.
Storebrand-forvalter Hans Thrane Nielsen mener prosjektet i utgangspunktet ikke hadde særlig gode forutsetninger.
– Empire Wind har aldri vært et sterkt prosjekt, selv ikke med det imponerende salget til BP. Når vi vet hvor dyktige Equinor er på offshoreutbygging på norsk sokkel, er det oppsiktsvekkende at dette prosjektet slapp gjennom i selskapet, sier han.
Dom over første kvartal kommer 30. april, og kan gi indikasjoner på prosjektets fremtid. Empire Wind har vært preget av store kostnadsøkninger, høyere renter og utbredt skepsis blant både analytikere og investorer.
Okea-hopp
Oljeselskapet Okea økte omsetningen første kvartal i år mot samme kvartal i fjor, fra 205 millioner til 278. Netto solgte volum var 39.100 fat per dag, der mesteparten var råolje til en snittpris på 77,7 dollar per fat.
Det opplyses at det i første kvartal ventes å bli tatt nedskrivninger av teknisk goodwill på mellom 10–15 millioner dollar. Dette knytter seg i hovedsak til lavere forwardpriser.
*
Publisert 22. april 2025, kl. 03.01
Oslo Børs Børs",Error generating text.,no
