aid,title,author,image_url,published_date,article_url,category,raw_text,text,is_manipulated
1_14_03_2025,Sand før SVs landsmøte: Dette kan da ikke gå opp,Lars Nehru Sand,https://gfx.nrk.no/XhudDD38TdbHERVMxM3Euw1IPYQ8LnP1BBeY0knV-6fg.jpg,2025-03-14 08:08:48,https://www.nrk.no/ytring/sand-for-svs-landsmote_-dette-kan-da-ikke-ga-opp-1.17337860,Politics,"Politikerne må snart ta inn over seg at Norge vil slite mer med å finne folk enn å finne penger.
SVs landsmøte ser ikke ut til å ønske å være først ute. Det svekker realismen i partiets ambisjoner betraktelig.
SVs alternative budsjett går kanskje opp, men behovet for folk virker vanskeligere å regne hjem.
Vi blir flere eldre og færre i arbeidsfør alder i årene fremover. Det har ikke manglet på advarsler. Fra Nav, SSB, Regjeringens fremskrivninger, ulike ekspertutvalg.
Bemanningsmangel i det offentlige fører allerede til budkamp, lønnsspiraler og problemer i både kommuner og helsevesen.
Wall of shame og ryk og reis: SV-leder Kirsti Bergstø vet å spisse budskapet for å skaffe partiet sitt synlighet. Her foran sin skam-vegg over norske rikinger. Foto: Mats Rønning / NRK
Debattene om fødetilbudet i Kristiansund og skolestrukturen i Lom har blitt symboltunge eksempler på en ny realitet.
Oljefondet har gjort økonomisk prioritering enklere for politikerne. Vi har ikke folk på fond. Å prioritere hva folk skal jobbe med, blir mye vanskeligere.
SV vil ha mange flere ansatte til helse, skole, grønn industri og forsvar uten å ville prioritere eller rangere.
Flere bemanningsløft
SV roper alarm på årets landsmøte. SV mener velferdsstaten må bygges ut fordi de ansatte ikke kan springe fortere eller bli færre.
SV har mange ansatte i velferdsyrker blant sine aktive politikere, velgere og ikke minst potensielle velgere.
Det kan ha påvirket SVs politiske prioriteringer. Det kan ha skygget for evnen og/eller viljen til å ta inn over seg at folk vil være en knapphetsgode på en måte dagens politikere aldri har måttet forholde seg til.
SV vil øke antallet ansatte i helsevesen, grunnutdanningen grønne industriarbeidsplasser og forsvaret.
I tillegg kommer en rekke områder hvor SVs politikk direkte eller indirekte høyst sannsynlig vil kreve økt bemanning som konsekvens.
SV skylder velgerne sine en beregning av hvor bemannings-krevende politikken deres er og hvor stillingene skal tas fra eller komme fra.
For SVs programutkast sier lite om dette.
Det eneste vi kan forstå er at partiets politikk vil kreve færre ansatte i oljebransjen, legger opp til økt innvandring og har store ambisjoner for å få flere inn i arbeidslivet og færre i deltidsarbeid. Det er prisverdig å ville få flere i arbeid, men vekslende regjeringer over flere år har erfart hvor vanskelig det er i praksis.
Derfor skal det godt gjøres at regnestykket går opp.
Særlig når SV vil kutte i normalarbeidstiden i en stor arbeidstidsreform. Det kan få noen inn i arbeidslivet, men øker også bemanningsbehovet.
Det viktigste fremover blir å prioritere arbeidskraft til helse, pleie og omsorg. Det gjelder alle partier.
Her vil SV ha flere ansatte
Her skriver SV direkte at de vil øke bemanningen Helse: Spesialisthelsetjenesten, fastlegeordningen, sykepleiere, helsefagarbeidere.
Spesialisthelsetjenesten, fastlegeordningen, sykepleiere, helsefagarbeidere. Utdanning: Barnehager, skoler, SFO, skolehelsetjeneste, sosiallærere, spesialpedagoger, barne- og ungdomsarbeidere og miljøterapauter.
Barnehager, skoler, SFO, skolehelsetjeneste, sosiallærere, spesialpedagoger, barne- og ungdomsarbeidere og miljøterapauter. Barnevern og psykisk helse: kommunalt barnevern og barnevernsinstitusjoner, tolker, lavterskel psykisk helsehjelp.
kommunalt barnevern og barnevernsinstitusjoner, tolker, lavterskel psykisk helsehjelp. Industri: Ingeniører til økt produksjon av fornybar energi, havvind, solkraft og bygge ut eksisterende vannkraft.
Ingeniører til økt produksjon av fornybar energi, havvind, solkraft og bygge ut eksisterende vannkraft. Forsvar: Satsing på folk i forsvaret, flere vernepliktige, flere lærlinger, stoppe personellflukt, økt utdanningskapasitet.
Tiltak som direkte eller indirekte vil kreve økt bemanning Våropptak i barnehagene.
Bedre rettigheter til assistenter for personer med funksjonsnedsettelse.
Flere flyktninger til Norge og gjeninført rett til norskopplæring for asylsøkere.
Bygge studentboligere og mange store jernbaneprosjekt.
Akuttmedisniske tjenester over hele landet.
Lage og servere gratis skolemat på ungdomsskoler og videregående skoler.
Flere gårdsbruk i drift og mer bearbeiding av fisk på land.
Tilgang på kulturskole til flere.
Flere til krisesentre og rettshjelp.
Satsing på bekjempelse av miljøkriminalitet og økonomisk kriminalitet i politiet.
Ble advart senest i fjor
En av diskusjonene på helgens SV-landsmøte er om partiet skal gå inn for en bemanningsnorm for skolefritidsordningen. Partiledelsen ønsker å stryke dette fra programforslaget. De er kritiske til norm som metode, ikke målet om flere ansatte.
SV vil uansett gjøre SFO gratis.
Så sent som i november i fjor ble SV advart av LO-toppen Mette Nord. Hun er leder i Fagforbundet som organiserer de ansatte. Hun sa til Aftenposten at å utvide gratisordningen til ett nytt klassetrinn er «direkte uforsvarlig» fordi det ikke er nok bemanning. For, hvem skulle trodd, å gjøre tilbudet gratis gjorde det mer populært.
Ekspansivt økonomisk, vil skatte hardt
Det er nok en stund siden første gang «SV» og «urealistisk» ble skrevet i samme setning. Det nå femti år gamle partiet har alltid måttet forsvare sin økonomiske politikk.
SV er, og har alltid vært, tro mot den varierende suksessformelen: En progressiv og radikal fanebærer for velferdsstaten.
Mange har vært uenig og pekt på at dette ikke lar seg gjennomføre.
Fortsatt tar SV seg råd til tannhelsereform, forsvarsløft, jernbanesatsing og oljekutt. Samtidig.
Partiet mener fortsatt at en omfattende stat med mye ansvar lar seg finansiere, hvis man bare skattlegger de rike, hardt progressivt og er villige til å prioritere fellesskapet.
SV har rikelig anledning i sine alternative budsjett til å vise omverdenen at statens ansvar og omfang kan vokse hvis man skatter mer eller prioriterer annerledes.
Bemanningsregnestykket vil de derimot aldri bli avkrevd. Det er synd.
Prinsipper eller pragmatisme
SV-toppene Torgeir Knag Fylkesnes, Audun Lysbakken og Kirsti Bergstø forklarte for tre år siden pressen og landet hvorfor partiet ikke ville gå i regjering med Ap og Sp. SV-landsmøtet ventes å vedta å gå til valg på en rødgrønn flertallsregjering, men også ville søke makt på andre måter dersom valgresultatet tilsier det. Foto: Terje Pedersen / NTB
Flere av de interne debattene i SV for tiden beveger seg langs en slags akse mellom et ønske om et mer prinsipielt eller mer pragmatisk SV.
Inntrykket er at Kirsti Bergstø (partileder siden våren 2023) ikke klarer å balansere disse ulike ønskene like godt som sine forgjengere. Særlig tydelig ble det med alle presseoppslagene om samarbeidsmiljøet mellom Kari Elisabeth Kaski og Ingrid Fiskå.
I mange saker denne perioden har SVs stortingsgruppe vært delt på midten. I landsmøtesalen kommer det til syne i debatter om kraftpolitikk og EØS-motstand.
Over tid Støtten til Sosialistisk Venstreparti
2020
2021
2022
2023
2024
2025
0 %
5 %
10 %
15 %
20 %
Sperregrensa
Vis partiets tid i regjering
Grafen viser Sosialistisk Venstrepartis oppslutning i NRKs meningsmålinger fra Norstat de siste fire årene.
SV har de senere årene kunnet snakke om rettferdig fordeling og klimapolitikk og som et litt mer endrings-ivrig parti enn Ap. I takt med Aps fall, har SV økt sin oppslutning.
I dagens situasjon nasjonalt og internasjonalt seiler Ap opp som et større parti for trygghetssøkende velgere. SV risikerer å stå igjen med en internasjonal politikk som appellerer til færre, mens fordeling og klima delene blir mindre synlig.
SV risikerer at samfunnsdebatten gjør det er enklere å se på partiet som parodien av seg selv. Lenge har det vært enklest å få øye på et parti som tror på klimaløsninger og er opptatt av de svakeste, hvilket for mange er mer sympatisk.
Akkurat nå gjør ikke partiet det like bra på målingene lenger.
Så frem til valget blir det opp til Bergstøs parti å skaffe nok folk.",Error generating text.,no
23_14_03_2025,Noen ganger er det fint å være rik,Knut Skogstad,https://www.cdn.tv2.no/images?imageId=17532232&panox=0&panoy=0&panow=0&panoh=0&width=1200&height=630,2025-03-13 18:50:00,https://www.tv2.no/broom/noen-ganger-er-det-fint-a-vaere-rik/17529198,Sport,"Den første Range Roveren kom på markedet i 1970 og hadde i et par tiår egentlig en hel bilklasse for seg selv. Dette var SUV før begrepet i det hele tatt var oppfunnet.
Range Rover var luksus-offroader og det naturlige valget for alt fra britiske kongelige – til banksjefer og dyrleger som ville ha en bil ikke mange andre hadde. Her i Norge var skipsredere og aksjemeglere en målgruppe. Og som du kanskje skjønner: Veldig stor var den ikke.
Dagens utgave er den femte i rekken. Den kom på markedet tilbake i 2022. Nå er dette også en av relativt få ikke-elbiler du fortsatt kan kjøpe i Norge.
En elektrisk Range Rover er ikke veldig langt unna, men akkurat nå er det ladbar hybrid som gjelder – i tillegg til bensin- og dieselmotorer.
Øverst troner V8 bensin. 4,4-literen drar på seg hinsides med avgifter, men for mange i denne kjøpegruppa er ikke det så veldig farlig.
Tidligere har vi testet den med nettopp denne motoriseringen. Klikk her for å lese mer om det.
Nå har Range Rover fått en del endringer til modellåret 2025. Vi har slått kloa i det som er den ladbare toppmodellen: 3.0 I6 PHEV P550e Autobiography. På prislappen: 2.726.600 kroner. Den prisen gjelder forresten bare fram til 1. april, da kommer nye avgifter og prisøkning på 50.000 kroner.
Gjetter du hva 550 står for? Helt riktig, det er antall hestekrefter. Bare dét lover jo veldig bra!
Hva er nytt?
Range Rover er nok en av de mest tidløse bilene du kan kjøpe. Det gjelder også måten bilen blir oppdatert på underveis. Her handler det ikke akkurat om «SE HER: DEN HAR BLITT NY».
Nei, «God forbid», som man sier i disse kretser. Her handler det om finpussing og små justeringer, ingen som kjøpte bilen i 2022 skal føle at den har blitt gammel på grunn av endringer siden.
Drivlinjen er litt endret. Da denne generasjonen Range Rover ble lansert, var de ladbare alternativene 440e og 510e. 550e har altså kommet til senere. Utgangspunktet er fortsatt en 3-liters bensinmotor, som jobber sammen med en elmotor.
Den elektriske rekkevidden er på hele 113 kilometer. Her er det ikke langt unna at Range Rover er best i klassen.
Hvordan har de fått til det? Jo, løsningen er ikke overraskende et digert batteri i bunnen av bilen. Det er på 31,8 kWt netto. For å sette det litt i perspektiv: Første generasjon VW e-Golf hadde et batteri på 21,8 kWt. Så har får du nesten en liten elbil «på kjøpet».
Designet på denne Range Rover-generasjonen er preget av minimalisme. Her det null staffasje. Til og med baklyktene er maskert ut, slik at de er nærmest usynlige når de ikke er i bruk.
Den samme tilnærmingen går igjen inni bilen, og her har det skjedd litt på 2025-utgaven.
Hva tror du interiørdesignerne har gjort? Jo, de har gjort interiøret enda litt mer minimalistisk. Justering for klimaanlegget og en liten knapperekke som tidligere var plassert under skjermen, er nå borte. Det samme er noen knapper ved siden av girvelgeren, inkludert volumknappen.
Lyse A-, B-, C- og D-stoler er ikke lenger tilgjengelig. Disse er nå sorte, uavhengig av farge på interiør og taktrekk. Så slipper du i alle fall å gruble veldig på det når du skal spekke opp bilen!
Dette har vært en ekte drømmebil - i 50 år
Hvordan fungerer det?
Denne drivlinjen kler virkelig bilen. Bensinmotoren er kultivert og sterk. Når den får massevis av elektriske krefter inn i tillegg, blir prestasjonene deretter. Jeg må innrømme å savne lyden av V8-eren, men greit nok: Det er til å leve med!
0-100 km/t går på 5 sekunder blank. Det er kjapt i en diger luksus-SUV som veier ikke mindre enn 2.926 kilo. (Ja, du leste riktig, bare 74 kilo unna 3 tonn).
Den oppfører seg ganske sportslig hvis du skulle ønske det, men på litt «inspirert» svingkjøring merkes også vekten.
Bilen er aller mest på hjemmebane på lande- og motorvei. Komforten er fantastisk, støynivået lavt og hele bilen utstråler godfølelse. Akkurat som det bør være i en Range Rover til 2,7 millioner.
Rekkevidden på strøm er ikke helt på 113 kilometer under vinterlige forhold. Men på pen kjøring i sommertemperaturer, er det realistisk.
Hva så med endringene innvendig? Alt styres nå fra den store skjermen i midten. Her følger Range Rover trenden, samtidig som interiørdesignerne sikkert har vært veldig fornøyde med å få bort knapper og brytere.
Brukermessig er det imidlertid et steg tilbake. Selve skjermoppsettet er logisk og oversiktlig, men særlig klimainnstillinger, seter og ratt er mer tungvint nå. Det er ikke super-intuitivt i utgangspunktet. Men når du har lært deg det, fungerer det greit.
Vi savner en skikkelig volumknapp. Og her er det faktisk en liten detalj som bryter med den gjennomførte og solide kvalitetsfølelsen i interiøret.
Det lille «volum-hjulet» på rattet kjennes nesten litt skranglete ut.
Det forventer vi ikke i en bil som dette!
Konklusjon:
Det er få biler som har så sterk identitet som denne. Det gjelder design utenpå og inni, krefter, komfort og kjøreegenskaper.
Range Rover er så til de grader tro mot utgangspunktet. Dette er luksusbil, men helt uten publikumsfrierier og staffasje. Det får andre drive med, Range Rover lager Range Rover. Punktum.
Så kommer vi ikke unna prisen. 2,7 millioner er MYE penger. Helt nøkternt sett er det vanskelig å si at den forsvarer en sånn prislapp. Du får for eksempel to stykk Volvo XC90 til denne prisen. Også det en veldig bra bil, selv om den naturligvis ikke er helt der oppe med Range Roveren.
Likevel: Prislappen er jo noe av poenget her. Dette skal være en dyr bil. Du skal slippe at halve nabolaget/hyttefeltet kjører rundt i det samme som deg. Har du så mye penger at du kan bla opp 2,7 millioner for en bil, skulle jo det også bare mangle. Det er sjelden dumt å være rik og definitivt ikke når du skal velge bil.
Du betaler mye for merkevaren, men så får du også en bil som leverer på det aller meste. I alle fall så lenge diskret luksus er greia for deg. Vil du ha noe mer utagerende, har det etter hvert blitt mye å velge mellom, fra mange merker.
Visste du dette?
Land Rover startet jobbingen med eksklusiv offroader allerede i 1951, da gikk den under navnet «Road Rover.» Men prosjektet ble lagt i en skuff, der lå det lenge.
Range Rover har nå blitt en familie av bilen, først ut av de nye var Range Rover Sport i 2004.
I siste generasjon er Range Rover og Range Rover Sport bygget på samme plattform og har veldig mye til felles. Men prisforskjellen er solid, du «sparer» mange hundre tusen på å velge Sport.
Dette mener eierne
Broom har en egen seksjon som heter «Eierne mener». Her har mange tusen norske bileiere lagt igjen en vurdering av sin bil, med kommentarer og poengscore fra 0-10.
Vi har til sammen ti vurdringer inne av Range Rover. Eierne er overraskende entydige. Lurer du på hva de mener? Klikk her så får du vite det.
RANGE ROVER 550e PHEV AUTOBIOGRAPHY
Motor og ytelser:
Motor: 3-liter R6 bensin
Effekt: 550 hk
0-100 km/t: 5 sek.
Toppfart: 242 km/t
Forbruk: 0,6-0,8 liter/mil
Batteri/lading:
Batteripakke: 31,8 kWt
Rekkevidde: 113 km (WLTP)
Ombordlader: 11 kW
Mål, vekt og volum:
L x B x H: 505/187 cm
Bagasjerom: 1.075/2.380 liter
Vekt: 2.926 kg
Tilhengervekt: 3000 kg
Pris:
Pris testbil: 2.726.600 kroner",Error generating text.,no
24_14_03_2025,Uka der en hel gren mistet sin uskyld,Mina Finstad Berg,https://www.cdn.tv2.no/images?imageId=17545451&panox=0&panoy=0&panow=0&panoh=0&width=1200&height=630,2025-03-13 18:42:17,https://www.tv2.no/mening_og_analyse/uka-der-en-hel-gren-mistet-sin-uskyld/17549776,Sport,"For en marerittuke dette har vært for en av Norges mest tradisjonsrike idretter.
Hoppsporten var neppe noen jomfru fra før heller etter pengetrøbbel, Stöckl-avskjeden og personkonflikter, men nå er uskylden definitivt tapt i uoverskuelig framtid.
Konsekvensene av filmen som ble tatt i smug på Lerkendal er allerede enorme.
En hel idrett står midt i en eksistensiell krise. Det etterlatte inntrykket etter denne bekmørke hoppuka er at hopp er en juksesport. Enkelt og greit.
En sport der regler er til for å brytes og juks er regelen mer enn unntaket.
Skal man tro historiene som fortelles fra tidligere hoppstjerner, har hoppsporten operert med sine helt egne regler for etikk og moral.
Nå møter hoppboblas moralkoder storsamfunnet. Og det møtet er nådeløst.
Stadig flere dras med i dragsuget. Både tidligere og nåværende utøvere, idrettsledere, trenere, skreddere og støtteapparat. Alle mistenkes og alle er under lupen.
Skipresidenten har vært et kroneksempel på klisjeen «glimre med sitt fravær». Og da hun endelig dukket opp på en pressekonferanse i Holmenkollen torsdag, var det hun kom med både for lite og altfor seint.
Hennes posisjon svekkes også av hoppskandalen fordi hun foreløpig ikke klarer å framstå som den tydelige lederen norsk skisport trenger i en dyp krise.
Og hva har egentlig skiforbundenes ledelse visst om ukulturen i hoppleiren? Kan de virkelig ha vært totalt uvitende, hvis bildet Anders Jacobsen, Daniel-André Tande og Johan Remen Evensen tegner er riktig?
På pressekonferansen torsdag beklaget Aalbu at han ikke har klart å fange opp «det som virker å være en usunn og skadelig kultur». Det er rene ord for penga.
Det blir stadig vanskeligere å tro på den opprinnelige historien om at dette bare var tre enkeltpersoner som ble fartsblinde inn mot ett enkelt storbakkerenn.
Robin Pedersen ble i dag suspendert av FIS etter at de fant noe mistenkelig også i hans hoppdress fra VM. Han hoppa ikke stor bakke i Granåsen. Dermed har vi indikasjoner på at dette gjelder mer enn ett renn. Saken vokser.
Hvis FIS har rett i sine mistenker, betyr det at noen i hoppleiren lyver.
Vi må fortsatt ta forbehold. Det pågår en granskning i FIS, og vi vet fortsatt ikke konklusjonen av den. Likevel. Dette blir verre for hver dag som går.
Dagen i dag skulle være en festdag. Etter et vellykket mesterskap på hjemmebane skulle norsk hopp bygge videre på optimismen med renn i Kollen og Vikersund.
Forholdene lå til rette for en perfekt uke der hoppsporten virkelig kunne bygge videre på det momentumet de fikk i Granåsen.
I stedet ble det en marerittuke. Og norsk hoppsport kommer neppe til å våkne fra det marerittet med det første.",Error generating text.,no
22_14_03_2025,Bodø/Glimt til sensasjonell kvartfinale i Europa League,Andreas Jørgensen,https://akamai.vgc.no/v2/images/fcd1ed33-90f8-4488-a528-efd4213a6610?format=auto&w=1080&s=45a975d7d8b088bb3afa3770fb400f447be5eca1,2025-03-13 19:41:01,https://www.vg.no/sport/i/0VlWno/bodoe-glimt-til-sensasjonell-kvartfinale-i-europa-league,Sports,"NÅ:
Det ble hett i Hellas, men Bodø/Glimt sto heltmodig imot og er ett steg nærmere drømmen om finale i Europa.
Nå
Lytt til saken
2 Olympiakos
1 Bodø/Glimt
Slutt
V Sport 1
Avansementet er en bragd på flere måter.
Ikke bare er kvartfinale den største prestasjonen noen gang for bodøværingene.
Det er også første gang et norsk lag tar seg til kvartfinale i en av de to øverste europeiske storturneringene siden Rosenborg mot Juventus i 1996/97-sesongen.
– Bodø/Glimt er i ferd med å skrive sin egen æra!, utbrøt Viaplay-kommentator Kasper Wikestad.
Bodø/Glimt har tatt seg til kvartfinale i Europa en gang tidligere, mot Roma i 2022, men det var i Conference League - nivået under Europa League.
Nå er det et nytt lag fra Roma som venter i kvartfinalen. Lazio slo Viktoria Plzen 3–2 sammenlagt og skal på besøk til Aspmyra.
Men det ble dramatisk i Hellas.
Og det var et enormt leven som ventet Glimt på bortebane - som hadde med seg 3–0 i lomma fra det første oppgjøret hjemme i Norge.
Olympiakos satte inn et voldsomt press fra start og etter halvtimen spilt var Glimt heldige som hadde sluppet unna.
Og i stedet for at hjemmelaget fikk starten de håpte på, gjorde Kasper Høgh det enda vanskeligere for Olympiakos.
På et praktfullt innlegg fra Jens Petter Hauge banket storscorer Kasper Høgh inn 1–0 på volley på Glimts første sjanse i kampen.
Olympiakos la seg ikke ned av den grunn, og over i andreomgang tok kampen en helomvending.
Roman Yaremchuk og Christos Mouzakitis ble satt inn i pausen for å gjøre jobben - og de svarte på oppgaven med bravur.
Først utnyttet Yaremchuk en grov tabbe da Jostein Gundersen skled som siste mann. Ukraineren gjorde ingen feil alene mot Nikita Haikin og plasserte inn 1–1.
Like etter på fikk Olympiakos straffespark etter en VAR-sjekk. Den tok ikke Rodinei vare på da Haikin gikk riktig vei.
Men minutter senere var kampen snudd likevel.
Mouzakitis spilte ballen i beina på Yaremchuk som snudde på en femøring, vendte bort Gundersen og klinket inn 2–1.
Olympiakos hadde et godt tak på laget fra Bodø. Så tok kampen enda en ny vending.
Keeper Konstantinos Tzolakis felte Andreas Helmersen på vei alene gjennom og ble utvist.
Men alle byttene oppbrukt måtte Olympiakos sette utespiller Panagiotis Retsos mellom stengene.
Da ble det for tøft for grekerne og hente to nye mål.
Bodø/Glimt er klare for kvartfinale i Europa League.",Error generating text.,no
3_14_03_2025,"Asia-børsene stiger, gullprisen på rekordnivå – investorer ser forbi Wall Street-fall",Morten Iversen,https://cdn-ukwest.onetrust.com/logos/aef55a5d-cd92-4dc3-bf1d-a960c4dc9ecf/673622e0-1ac3-4117-a2fb-a316cc5fd150/625c6ef7-de30-4950-a60b-c930e1a57a7a/Medium.png,2025-03-14 05:46:21,https://www.dn.no/dn-ekspress/asia-borsene-stiger-gullprisen-pa-rekordniva-investorer-ser-forbi-wall-street-fall/2-1-1792523,"Finance, Economics","DN Ekspress
Det du må vite før arbeidsdagen begynner.
Fra nyhetsbrevet DN Ekspress
Europa er i stand til å erstatte det meste av den økonomiske og militære støtten til Ukraina om USA permanent stanser støtten, ifølge Kiel-instituttet.
Huawei sier de har nulltoleranse for korrupsjon etter anklager om EU-bestikkelser
Futures-kontrakter knyttet til europeisk gass falt over fire prosent etter at Russlands president Vladimir Putin åpnet for en mulig våpenhvile i Ukraina.
Prestisjeuniversitetet Johns Hopkins University er tvunget til å si opp mer enn 2000 ansatte på grunn av Trump-administrasjonens omfattende bistandskutt.
For å styrke samarbeidet med Sør-Afrika har Europakommisjonens president Ursula von der Leyen kunngjort en investeringspakke på 4,7 milliarder euro i landet.
Finland utruster 300 butikker til å fungere i krisetider. Butikkene skal fungere både om strøm og nettverk er nede og om logistikken streiker.
– Øker markedsrisikoen
Asiatiske aksjemarkeder steg fredag, til tross for fall på Wall Street, der investorer reagerte på økt usikkerhet rundt USAs handelspolitikk. Gullprisen nærmer seg en psykologisk grense per unse, drevet av frykt for nye tollsatser og usikkerhet rundt Federal Reserves renteplaner.
En midlertidig budsjettavtale i USA ser ut til å forhindre en nedstengning av statsapparatet, noe som bidro til optimismen i Asia. Likevel forblir handelsusikkerheten under president Donald Trump en bekymring i markedet inn mot helgen.
– Usikkerheten rundt Trumps politikk øker markedsrisikoen, sier Michael Strobaek, global investeringssjef i Lombard Odier, til CNBC.
Han anbefaler investorer å holde seg til en diversifisert portefølje og unngå kortsiktige markedsreaksjoner.
Apple-leverandør venter sterkere resultater
Taiwanske Foxconn, verdens største kontraktprodusent av elektronikk, ventes å levere et bedre fjerdekvartalsresultat enn i fjor når selskapet legger frem resultater etter Taipei-børsens stengetid fredag.
Den økende etterspørselen etter dataservere for kunstig intelligens bidrar til veksten. Apple annonserte nylig et samarbeid med Foxconn om å bygge en fabrikk i Houston, hvor servere til Apples KI-satsing skal monteres.
Til tross for dette har Foxconn-aksjen falt over syv prosent hittil i år, presset av bekymringer rundt amerikanske tollsatser og handelspolitikk. Apple-aksjen har også vært under press og har falt mer enn ti prosent de siste fem handelsdagene.
Skepsis til Samsungs emisjon
I Seoul falt Samsung SDI-aksjen over syv prosent til sitt laveste nivå på fem år, etter at selskapet annonserte en aksjeemisjon med en betydelig rabatt.
Batteriprodusenten planlegger å hente inn 2.000 milliarder won (1,4 milliarder dollar) ved å utstede 11,8 millioner nye aksjer til kurs 169 200 won – en rabatt på 17 prosent fra torsdagens sluttkurs.
Kapitalen skal brukes til en felles satsing med General Motors og utvidelse av selskapets fabrikker i Ungarn.
Markedet reagerte negativt på nyheten, og analytikere stiller spørsmål ved både timingen og størrelsen på investeringen.
– Investorene mener dette er for mye og kommer for sent, sier Rho Wooho, analytiker i Meritz Securities, til Bloomberg.
Gullprisen når nye høyder
Gullprisen steg fredag til en ny rekord på 2 990 dollar per unse, drevet av økende handelsusikkerhet.
– Markedet søker trygghet i gull på grunn av frykt for økte handelsspenninger, sier IG-markedsstrateg Yeap Jun Rong til Reuters. Han peker på at det er få andre alternativer for investorer som ønsker å sikre kapital i en periode med høy usikkerhet.
Venter på Kina og Japan
Neste uke retter markedet oppmerksomheten mot Japan og Kina, der flere viktige økonomiske indikatorer offentliggjøres.
Onsdag holder Bank of Japan sitt rentemøte. Sentralbanken ventes ikke å gjøre umiddelbare endringer i pengepolitikken, men guvernør Kazuo Ueda kan signalisere fremtidige renteøkninger ettersom inflasjonen i landet fortsetter å overstige sentralbankens prognoser.
Japans konsumprisindeks for februar publiseres også, og analytikere venter en nedgang i inflasjonen til 3,5 prosent, ned fra 4 prosent i januar. Dette skyldes regjeringens energisubsidier og stabiliserte matvarepriser.
Mandag offentliggjør Kina tall for detaljhandel, industriproduksjon og faste investeringer for årets to første måneder.
Analytikere anslår at detaljhandelsveksten vil være rundt fire prosent på årsbasis, mens industriproduksjonen trolig har svekket seg til 5,2 prosent. Svak internasjonal etterspørsel og pågående handelsspenninger trekkes frem som hovedårsaker, ifølge finansinstitusjonen ING.
*",Error generating text.,no
2_14_03_2025,"Harald Eia som viserektor ved Universitetet i Oslo? Ja, takk!",Harald Eia,https://premium.vgc.no/v2/images/f5afd3d4-6b98-4cbc-a637-75fd5a7d6bec?fit=crop&format=auto&h=1080&w=1920&s=be64a4b1719ec0a78095ac3bd9ea14bd706b3604,2025-03-14 06:00:00,https://www.aftenposten.no/meninger/debatt/i/LMgjMx/harald-eia-som-viserektor-ved-universitetet-i-oslo-ja-takk,Politikk,"Kritikken av Harald Eia demonstrerer hvorfor han er den ideelle kandidaten til stillingen.
Se nederst i artikkelen for navn på innleggsforfatterne.
Leder av medisinsk studentutvalg Oline Sæther uttrykker i et debattinnlegg i Aftenposten meninger om Harald Eia, vår viserektorkandidat for formidling, og «Team Ursin» generelt.
Vi er dypt uenige. Kritikken av Eia demonstrerer hvorfor Eia er den ideelle kandidaten til stillingen: Han skaper oppmerksomhet og debatt. Det er det et universitet trenger.
Demokratisering av fornuft
Universitetet i Oslo (UiO) bør bli mer synlig i samfunnet. Her er Eia ideell med lang erfaring med formidling av emner av bred offentlig interesse.
Vi lever i en tid med økende forakt for vitenskap og forskning, hvor en ledende forskningsnasjon begynner å sensurere forskningssøknader etter politiske kriterier.
Det er en tid med trusler mot det vi kan kalle den kognitive samfunnspakten, altså respekten for rasjonalitet, kunnskapsbaserte resonnementer og vitenskapelige innsikter. Da er universitetenes tydelig nærvær i offentligheten av avgjørende betydning for å forsvare demokratiet.
Demokratiets grunnorm er evnen til å endre politikk etter innvinning av ny kunnskap. Folkestyret er å betrakte som en demokratisering av fornuft. Det er denne grunnormen som er under press nå. Eia vil bidra til å styrke UiOs stemme i en tid hvor det er essensielt.
Ikke sunt med konstant resirkulering
Vi er annerledes fra de andre teamene. Vår styrke er at vi har brukt mye av, men ikke hele, vårt arbeidsliv ved UiO. Vi kommer inn med erfaring fra internasjonale toppuniversiteter, næringsliv og andre deler av samfunnet, inkludert fra tunge lederstillinger.
Vi har inngående kunnskap og erfaring med forskningsledelse, akademia og innovasjon, i tillegg til lang erfaring med å arbeide produktivt opp mot statsforvaltningen/departementene og med respekt for gode og velfunderte tradisjoner.
Vi tror ikke det er sunt for universitetet med konstant resirkulering av de samme menneskene frem og tilbake mellom dekanatene og rektoratet. Ledelsen trenger bakkekontakt med virkeligheten både ved UiO og utenfor.
Vi tror heller ikke det er bra med team som består utelukkende av professorer, en veldig liten gruppe av de 33.300 menneskene ved UiO. Vi har riktignok med noen av landets tyngste professorer, og vår rektorkandidat Giske Ursin er innvalgt medlem i Det Norske Videnskaps-Akademi.
Men vi har som første og eneste team i tillegg med vitenskapelig ansatte på flere trinn av karrierestigen og i alle aldre, en teknisk-administrativt ansatt – og ja – en student. Vi reflekterer universitetets sammensetning, hvilket gir oss særlig gode forutsetninger for å forbedre alle de ansattes og studentenes hverdag. I tillegg har vi med Eia.
Mer finansiering fra private givere
Kampen om ressurser øker. Ved å være synlige og vise hvordan forskningen kommer samfunnet til gode, har vi større mulighet for å nå frem. Vårt team er veldig gode på å skaffe penger til forskning. Vi skal minne myndighetene på hva universitetene kan bidra med i den store samtalen, men vi skal også vise næringslivet, stiftelser og private storgivere hvorfor UiO er verdt å satse på.
«Team Ursin» er nemlig opptatt av at vi ikke kun skal basere oss på skattebetalernes penger, men skape økt vekst i form av institusjonsgaver uten restriksjoner fra private givere. UiOs økonomiske situasjon er bekymringsfull. Vi skal derfor kopiere internasjonale toppuniversiteter og arbeide målrettet med bedring av økonomien på måter som ikke kommer i konflikt med den akademiske friheten.
Kunnskapsdepartementet har gitt UiO i oppdrag å innhente mer finansiering også fra private kilder, og vi er det eneste teamet som presenterer resultater kombinert med en overbevisende plan – som også inkluderer formidling – for å få dette til.
Ikke all forskning har eller skal ha umiddelbar anvendelse. Men et enormt problem er at mye forskning ikke kommer samfunnet til gode selv hvor det burde ha gjort det. Altfor mye forskning formidles kun vitenskapelig og ikke til folk flest. Forskningen brukes ikke til samfunnsforbedringer eller til utvikling av nye produkter, løsninger og arbeidsplasser. Det er ikke greit.
Så ja til «Team Ursin» med Harald Eia – ja til høye ambisjoner!
Innlegget er signert av:
Giske Ursin, lege, professor II, Universitetet i Oslo og direktør for Kreftregisteret
Stefan Krauss, lege, professor og Senter for Fremragende Forskning-leder, Universitetet i Oslo
Heidi Beate Bentzen, jurist og forsker, Universitetet i Oslo",Error generating text.,yes
16_14_03_2025,Utendørsterapi innen rus og psykisk helse: Hundene ble Ronny Frydenlunds redning,Irmelin Kulbrandstad,https://gfx.nrk.no/xToHGV1RxsedBANaKjhkBg-zGWvQP2SpU13mBu2NHCEQ.jpg,2025-03-13 18:10:37,https://www.nrk.no/tromsogfinnmark/xl/utendorsterapi-innen-rus-og-psykisk-helse_-hundene-ble-ronny-frydenlunds-redning-1.17224437,Health,"– Jeg var jo blodnarkoman. Jeg bodde på gata og sov i trappeoppganger i en kort periode på et par år. Det var jo bare et søppelliv.
Ronny Frydenlund (49) har aldri lagt skjul på sitt tidligere liv som rusavhengig.
Nå har han lengre fartstid som hundekjører, deltar i løp og er stort sett ute med den firbeinte flokken sin. Det gir ham rus nok.
Redningen var et behandlingssenter i Folldal.
– Jeg hadde ikke levd i dag hvis jeg ikke hadde dratt dit. Det å få naturen som rehabilitering var det som gjorde at jeg klarte å komme meg gjennom det.
Ronny Frydenlund og hundene deltar i Finnmarksløpet 2025. Han og flokken tilbringer tiden frem mot løpet i Levajok i Finnmark. Foto: Irmelin Kulbrandstad / NRK
Flere fikk hjelp for rusproblemer i spesialisthelsetjenesten i 2023 sammenliknet med året før. Det viser tall fra Folkehelseinstituttet.
Ronny mener flere vil ha nytte av behandling som skiller seg fra det tradisjonelle. Særlig for folk som han, som aldri har kunne sittet helt stille, er naturen medisin.
Han har forskerne i ryggen. Vi er tross alt natur, påpeker Carina Ribe Fernee ved Sørlandet sykehus.
Vi har ikke endret oss så mye siden forfedrene våre levde utendørs, jaktet og sanket.
Fernee beskriver hva som skjer under åpen himmel:
– Vi skreller bort alle distraksjonene som tapper vår mentale kapasitet. Vi oppsøker omgivelser som i stedet gir stressreduksjon, lader oppmerksomheten vår og gir en avkobling.
I naturen kan man senke skuldrene og finne hvilepulsen. Det gjelder i alle fall svært mange av oss. Noen opplever det annerledes.
– For mange kan naturen oppleves utrygg og fremmed. De er mer komfortable med asfalt under føttene og bylarm rundt seg.
Ronny er fra Brumunddal i Innlandet. Han omtaler seg selv som hundekjørerboms og har konkurrert i en rekke løp gjennom årene. Foto: Irmelin Kulbrandstad / NRK
– Det høres kanskje ut som en leirskole
Det finnes ingen samlet oversikt over alle institusjoner og behandlingssentre som tilbyr utendørsterapi.
Likevel er det steder som skiller seg ut og har flere tiårs fartstid i å tilby behandling gjennom friluft og aktivitet.
Slik som Tyrili Frankmotunet i Folldal kommune.
Der har natur og fellesskap vært en viktig del av behandlingen i over 30 år.
Friluftsliv, bålturer, jakt, fisking og hundekjøring er blant verktøyene som brukes i behandling for alvorlig rusavhengighet.
Thomas Sauerlia, enhetsleder ved Tyrili Frankmotunet, forteller at natur og fellesskap har vært en viktig del av behandlingen i lang tid. Foto: Geir Olav Slåen / NRK
– Det høres kanskje ut som en leirskole. Men det er viktig å understreke at dette er kombinert med et tverrfaglig spesialisert behandlingsopplegg der det inngår psykologer, psykiatere og leger, sier Thomas Sauerlia, enhetsleder ved Tyrili Frankmotunet.
Ifølge enhetslederen kan det hjelpe pasienter med å åpne seg mer enn i et vanlig behandlingsrom.
– Så tanken er at vi trenger ikke å ta alle samtaler inn på et kontor.
Kombinasjonen kan gi nødvendige pauser, men åpner også for nye interesser og muligheter.
– Og så gjør vi dette; andre driver med noe annet som er bra på sin måte, sier enhetslederen.
Friluftsliv, bålturer, jakt, fisking og hundekjøring er viktige verktøy i behandlingen av rusavhengige som kommer til Tyrili Frankmotunet. Foto: Geir Olav Slåen / NRK
– Det redda livet mitt
Ronny hadde vært rusmisbruker i ti år da han søkte seg til Frankmotunet. Det skjedde etter at han ruspåvirket krasjet bilen i en fjellvegg og ble alvorlig skadet.
– Jeg husker jeg satt fast i bilvraket i nesten en time før brannvesenet klarte å skjære meg ut. Akkurat den episoden forandra meg.
Han innså at nå måtte han få hjelp.
– Hvilken betydning fikk dette behandlingsstedet for deg?
– Det redda jo livet mitt. Og jeg kom inn på et helt nytt spor.
Første skritt var å få nok avstand til rusmiljøet. Men det var særlig hundekjøring og aktiviteter utendørs som gjorde susen for Ronny under rehabiliteringen.
– Jeg kunne ikke ha prata meg ut av avhengigheten.
Ronny Frydenlund har fullført Finnmarksløpet ni ganger før, og flere ganger vært blant topp fem i den lengste klassen. Her avbildet ved et tidligere løp i 2017. Foto: Knut-Sverre Horn, NRK
Mange er interessert
Utendørsterapi bruker naturen som en del av behandlingen. Du trenger ikke dra langt ut i villmarka. Nærnaturen er god nok.
Kompetansesenter for rusfeltet (Korus) jobber med å bygge opp og formidle kompetanse på rusfeltet i Norge. De har utendørsterapi som et innsatsområde og merker økt interesse.
– Vi ser at det er en veldig stor etterspørsel, sier Vibeke Fure Wulfsberg, psykolog ved Korus øst. De har holdt kurs i utendørsterapi de siste to årene. Mange av deltakerne jobber med rus og psykiatri i kommunehelsetjenesten.
Forskningen viser god effekt og gjør utendørsterapi mer anerkjent som metode.
Vibeke Fure Wulfsberg forteller at det finnes ulike nivåer av utendørsterapi. – Det kan enten være høy grad av terapi i aktiviteter ute i naturen, eller at bare det å være i naturen har en funksjon i seg selv. Foto: KORUS ØST / NRK
Wulfsberg forteller at vanlig samtaleterapi inne på et kontor kan være vanskelig for noen.
– Og da kan en spørre om de har nytte av den formen for behandling. Det er viktig å kunne tilby andre former for behandling
Frankmotunet i Innlandet er et eksempel på et slikt mangfold. Et annet eksempel er Finnmarkskollektivet, som vi finner vi helt nord i landet.
Finnmarkskollektivet i Langfjordbotn i Alta driver med langtidsbehandling av rusmiddelavhengighet. Der legges vekt på felles aktiviteter som et grunnleggende element i behandlingen.
Det gjelder ulike aktiviteter inne, ute eller sammen med hundegruppa. Olivia van Uytvanck er psykolog ved Finnmarkskollektivet og leder hundegruppa.
Hun mener per definisjon at det kanskje ikke utendørsterapi de driver med, men at det legges til rette for aktiviteter ute kombinert med terapi. Det å leve i et felleskap er viktig her, understreker hun.
Finnmarkskollektivet har ti hunder i gården. Disse er sammen med beboere og personalet gjennom hundegruppa - der de driver med hundekjøring, trening, mating, stell, gåturer og kos, blant annet, i tillegg til samtaler.
Men å holde seg rusfri?
Det er litt over tjue år siden Ronny hadde sitt opphold på Frankmotunet.
Men hvordan gikk det egentlig i tida etter?
Han forteller at aktiviteten og hundekjøringa under rehabilitering skapte rytme i hverdagen, og en interesse som ble med han videre.
– Jeg ble jo hekta!
I flere år har han vært en kjent hundekjører i Norge.
– Det er livet og identiteten min. Jeg vet ikke hva jeg skulle gjøre hvis jeg sluttet med hund.
Han tror interesser kan være et godt grep for å bli rusfri. Og det trenger ikke nødvendigvis å være hundekjøring.
– Å klare å finne en interesse for en narkoman, er noe å holde seg fast i, hvis de vil sjøl.
Ronny er overrasket over formen på hundespannet sitt før årets Finnmarksløp. – Jeg skal vinne, sier han når NRK møter han i midten av februar. Foto: Irmelin Kulbrandstad / NRK
Wulfsberg i Korus Øst peker på overføringsverdien fra behandling til livet etter.
– Det som gjør deg godt under behandling, og som man lærer, kan være noe å ta med etter. Man får verktøy til hverdagen.
Mestringsfølelsen
Carina Ribe Fernee jobber på Sørlandet sykehus, der friluftsterapi er en del av behandlingstilbudet ved avdeling for barn og unges psykiske helse.
Hun sier at det finnes et enormt potensial i utendørsterapi.
– For det første tar man i bruk kroppen, som er helt vesentlig i alt helsefremmende arbeid.
– Man kobler på sanseapparatet. Desto lenger man er ute, i større grad får man kontakt med sin naturlige døgnrytme, kjenner på kroppens signaler om sult, behov for hvile og så videre.
Gjennom sin egen forskning ser hun hvordan ungdom klarer å få kontakt med egne tanker og følelser som de gjerne distraherer seg bort fra.
– Ute klarer mange å roe ned tankekjøret. Tungsinnet letter. De ser andre muligheter, nye perspektiver og øyner håp.
Det ligger mye mestring i å lære seg hvordan man tar vare på seg selv og samtidig er et medmenneske for andre.
Enda bedre kan det bli om terapien skjer i en gruppe.
– Ungdommer våger å være seg selv i naturen, slipper maska etter hvert og tør å åpne seg opp ovenfor jevnaldrende, sier hun.
Carina Ribe Fernee forsker på utendørsterapi. Foto: Privat
Flokken og maskoten
Det siste halvåret har Ronny Frydenlund og hundene reist rundt fra koie til koie nord i landet. Han omtaler flokken sin som både familie og bestekompiser.
– Den kontakten jeg har fått med bikkjene mine nå er bedre enn jeg noen gang har hatt
Siden februar har han bodd i Levajok i Finnmark. Der skal han være fram til Finnmarksløpet 2025 starter, for han skal delta i 600 kilometer-klassen.
Planen har fram nå vært å fullføre løpet, men nå har han satt seg et nytt mål.
– Vi skal vinne, humrer han.
– Hva du tenker om livet ditt i dag versus tida som narkoman på gata?
– Du verden hvor godt det er å slippe å leve sånn jeg gjorde som narkoman. Det var ikke noe liv, sier Ronny og ser rundt seg og på flokken sin.
–Dette er jo et liv og som gir mening. Så livet i dag kontra da er jo ikke sammenlignbart.
Ronny føler en nærmere kontakt med hundene enn han noen gang har hatt. – Det er familie. Det er bestekompisene mine, alle. Foto: Irmelin Kulbrandstad / NRK
Verdt å kjempe for
Ronny Frydenlund mener flere vil ha nytte av behandling gjennom friluft og aktivitet, slik som utendørsterapi.
– Jeg tror at det er sunt for alle uansett, å komme seg ut i mark og få frisk luft og prate.
Han mener det bør komme flere plasser, slik som Frankmotunet og Finnmarkskollektivet.
– Helt klart, selv om jeg er litt inhabil da.
Både Frankmotunet og Finnmarkskollektivet har i flere og ulike runder risikert å bli lagt ned.
– Frankmotunet redda livet mitt, uten tvil. Hvis de legger ned den plassen, da. De aner ikke hva de driver med engang.
Han mener denne formen og bredden av tilbud for rusbehandling er verdt å kjempe for – og ikke legge ned.
Følg Finnmarksløpet 2025
Følg Ronny Frydenlund og andre hundekjørere når de konkurrerer i Finnmarksløpet 2025.
Løpet består av tre klasser.
Et juniorløp på 200 kilometer. Finnmarksløpet på 600 kilometer og Finnmarksløpet på 1100 kilometer.
Det er nesten 100 hundekjørere i år. Alle starter sine løp fra Alta i Finnmark.",Error generating text.,no
21_14_03_2025,Meninger: Nå er det bare å legge ned,Lytt til saken,https://akamai.vgc.no/v2/images/9d9cd9ab-2229-4b29-b84d-d859426daa93?format=auto&w=1080&s=cf7d98d8c3debbe6a6a2de9fc72e4f61bcfcac10,2025-03-13 20:05:50,https://www.vg.no/sport/i/8qoRr1/welhaven-om-hoppkrisen-umulig-aa-se-en-vei-ut-av-ufoeret,Sports,"Det er umulig å se en vei ut av uføret for norsk hoppsport.
For 9 minutter siden
Det rareste hopprennet er akkurat avviklet her i Holmenkollen. Det er guffent i lufte og glissent på tribunene.
Til slutt vinner japanske Ryoyu Kobayashi, mens Fredrik Villumstad blir den eneste nordmannen som hopper to ganger.
Men det sportslige fremstår fullstendig uinteressant nå. Alt handler om den norske jukseskandalen.
Det som er avdekket, var dønn alvorlig allerede fra første dag. Men utviklingen denne torsdagen flytter krisen over i noe rent eksistensielt for nisjegrenen i Norge.
Akkurat nå er vanskelig å se for seg at norsk hoppsport vil kunne reise seg igjen. Vi har snakket lenge om hoppsportens truede fremtid, om mangel på rekruttering, om hvordan noe så tradisjonsrikt skal kunne nå en ny generasjon idrettsinteresserte. Men nå har den etiske kollapsen i den norske leiren fremskyndet problemstillingen betydelig. Det er bare ikke til å fatte at bevisst juks har forekommet i den grad det ser ut til.
Når det gjelder den siste utviklingen, der tre hoppere til er utestengt av FIS, må vi ta et forbehold om at vi ikke kjenner hva slags manipulasjon det skal dreie seg om. Like fullt virker det veldig lite sannsynlig at det internasjonale forbundet hadde trykket til såpass, om de ikke var sikre på at det er avdekket enda mer norsk juks.
Avsløringen bringer totalen opp i fem utestengte norske hoppere, etter det FIS mener er manipulasjon over hele linja på herresiden i VM i Trondheim. I tillegg er tre fra støtteapparatet på full fart mot å bli avskjediget. Lederen av hoppkomiteen til slutt fikk nok av rotet i reiret. Ingen kan klandre Stine Korsen for å ikke orke å bruke fritiden sin på et miljø som bryter med alle verdiene idrett skal stå for.
Problemet for hoppsporten er at summen av alt som er avdekket, blir så overveldende at det kan rokke ved selve livsgrunnlaget. Uten penger er det umulig å drive. Allerede er det bevegelse på sponsorsiden. Det var spesielt å se hopping med tape over logoer.
<
Jan-Erik Aalbu sa på en pressekonferanse at han, i alle fall inntil videre, velger å stå i stillingen for å forsøke å rydde opp. Det er ikke så lett å se at det kan være bærekraftig. Selv om man legger til grunn at det stemmer at han var helt uvitende om jukset, skal en øverste leder ha bedre kontroll på hva som foregår i egne rekker enn det han har hatt. Da er det logiske steget å ta konsekvensen av svikten.
Også skipresident Tove Moe Dyrhaug legger seg på en 'ta ansvar ved å bli sittende-linje'. Det var på skyhøy tid at den øverste valgte lederen viste seg i denne saken. Nå som hoppkomitélederen er borte, blir krisekommunikasjonen fra den helt toppen ekstra viktig i tiden som kommer.
Fortsatt er det mange ubesvarte spørsmål rundt skandalen. Hvem som har visst hva og hvem som har gjort hva, er to av de mest sentrale. Time for time blir det mer presserende for de utestengte utøverne å komme på banen, dersom det skal stå til troende at de ikke har visst om noe.
Uansett hva som måtte skje fremover, vil det bli oppgaven fra helvete å gjenreise en sport som ligger med brukket rygg. Det går neppe, fordi skaden er så stor.
Akkurat nå føles det som det bare er å legge ned.
Kan norsk hoppsport få tilbake tilliten?
aJabNei
Informasjon om AI i VG-artikler
Slå på mørk modus i artikler",Error generating text.,no
8_14_03_2025,En ny taxi-type tar over storbyene,Knut Skogstad,https://www.cdn.tv2.no/images?imageId=17546591&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-03-13 16:37:23,https://www.tv2.no/broom/en-ny-taxi-type-tar-over-storbyene/17546555,Politikk,"I mange år var det vanlig at taxier gikk på diesel. Så kom hybridbilene for fullt, anført at Toyota Prius som var Norges mest solgte taxi i flere år på rad.
Nå er det elbilene som dominerer også her. Det ser vi særlig i storbyene.
Andelen elektriske taxier i Oslo har økt fra 40 til 84 prosent fra utgangen av 2023, til utgangen av 2024. I samme periode har Bergen økt sin andel fra 64 til 90 prosent.
– Det er en liten revolusjon og viser hvordan god politikk fungerer, sier Christina Bu som er generalsekretær i Elbilforeningen.
– Formidabel økning
Dette handler nemlig ikke bare om at taxieierne selv vil kjøre elektrisk. Politikerne har også lagt klare føringer:
Første november 2024 var drosjenæringens nullutslippsfrist i Oslo kommune. Da skulle alle taxier som kjører i Oslo være elektriske. I gamle Hordaland fylke var fristen allerede 1. april 2024. Dette har ført til en kraftig vekst i eltaxier på kort tid i både Bergen og Oslo.
– Økningen har vært formidabel! Byene går foran og resten av landet må følge etter, sier Bu.
Står i kø og venter
Samtidig har taxinæringen etterspurt en langt mer omfattende utbygging av ladestasjoner. De ønsker seg særlig ladere som er dedikert til taxier:
– Ifølge forskriften MÅ vi være elektriske. På bensinstasjoner som tilrettelegger med lynladere, står vi i kø og venter sammen med private og nyttekjøretøyer som ikke er underlagt samme regler. Dette skaper vanskelig arbeidsforhold for oss. Derfor er dedikerte plasser viktige, sa nestleder i Norges Taxiforbund, Anne Karlsen Hove, til Dagsavisen i fjor.
Særlig utsatt er taxisjåfører som mangler lademulighet privat. De risikerer å starte arbeidsdagen med lite strøm, på en kald batteripakke. Dermed haster det med å lade og selve ladeøkten tar også lang tid.
I sum er det en veldig dårlig kombinasjon for en yrkesgruppe som må være ute på veien for å tjene penger.
Flere fylker har satt frister
Når det ikke er 100 prosent elektriske taxier, skyldes det at noen har fått unntak f. eks. på grunn av sykehustransport med lange avstander, store biler med over sju seter og at noen drosjer er registrert i Oslo men kjører i kommuner som ikke har nullutslippskrav.
Oslo og Bergen leder altså an. Men en rekke fylker har satt frist for kun utslippsfrie taxier i 2026 og 2027.
Enkelte kommuner søker om dispensasjon fra fristen. En av disse kommunene er Meråker kommune. De fikk avslag på sin søknad om utsettelse.",Error generating text.,yes
10_14_03_2025,Rød løper for «Snehvit» uten presse: Frykter kontroverser,NTB-TT,https://vcdn.polarismedia.no/8766cffe-74c2-40b8-b9ad-8c5d0297d145?fit=crop&h=630&q=80&tight=true&w=1200,2025-03-13 12:30:00,https://trdby.adressa.no/kultur/i/dRBkMJ/roed-loeper-for-snehvit-uten-presse-frykter-kontroverser,Politikk,"Det vil si: Journalistene får ikke adgang til den røde løperen og kjendisene som skal gå den, skriver bransjebladene The Hollywood Reporter og Variety. Grunnen skal være at man vil hindre de profilerte hovedrolleinnehaverne i å svare på kontroversielle spørsmål som kan komme.
Rachel Zegler og Gal Gadot står på hver sin side i debatten om krigen i Midtøsten. Begge har i forkant skapt overskrifter med uttalelser om konflikten og virkningene av den.
De har likevel stått side ved side offentlig – blant annet under Oscar-utdelingen nylig, der de sammen delte ut pris.
Rachel Zegler som Snehvit i den nye filmen.
Foto: Disney / Handout / NTB
Snakker ut
Zegler, som spiller Snehvit i liveaction-utgaven av Disney-eventyret, har siden 2021 åpent uttrykt sin støtte til Palestina, ifølge et innlegg på X-kontoen hennes i fjor.
Da Trump ble valgt til president på nytt, skrev Rachel Zegler på Instagram: «Måtte Trump-tilhengere og Trump-velgere og Trump selv aldri få oppleve fred», noe hun senere ba om unnskyldning for.
Gal Gadot – som spiller stemoren i nye «Snehvit» – er jødisk og israelsk. Frem til Hamas-angrepet 7. oktober 2023 unngikk hun å snakke politikk offentlig, men siden har hun tatt bladet fra munnen. Hun har også uttrykt stor bekymring for økende antisemittisme, og sa i forrige uke :
– Som vi alle vet, er hat, intoleranse og fanatisme på fremmarsj.
Stalker-prins
Rachel Zegler har i tillegg ertet på seg hardbarka «Snehvit»-fans med uttalelser om 1937-originalen «Snehvit og de syv dvergene», og blant annet hevdet at prinsen der «i prinsippet stalker Snehvit».
– Veldig underlig, så det gjorde vi ikke, sa Zegler , som har stått modig i kontroversene – som til og med omfattet det at hun har latinamerikanske røtter og ikke burde fått rollen i utgangspunktet.
Her er Rachel Zegler som Snehvit og Gal Gadot som den onde stemoren på plakaten til nye «Snehvit».
Foto: Disney Enterprises / Handout / NTB
«Snow Woke»
Disneys beslutninger rundt nye «Snehvit» har ført til en lang rekke kritiske kommentarer i sosiale medier og i kommentarfeltene til filmtrailerne. Blant annet at den nye versjonen burde kalles «Snow Woke», noe som gjenspeiles i lederartikler i pro-Trump-medier som New York Post.
Samtidig er nyinnspillingen blitt kritisert av «Game of Thrones»-kjendisen og skuespilleren Peter Dinklage fordi man beholdt Snehvits medhjelpere som kortvokste. I filmen er de dataanimert i tradisjonell stil som minner om 1937-versjonen, viser traileren.
«Snehvit» har norsk premiere 21. mars.",Error generating text.,yes
5_14_03_2025,Meninger: USA-boikotten tar av,Lytt til saken,https://akamai.vgc.no/v2/images/45d4d165-2875-407e-8f3f-3f5fdf649a7f?format=auto&w=1080&s=8d776850cfb1f5a79d747aa7c680e949f6db1438,2025-03-14 01:38:10,https://www.vg.no/nyheter/i/kwGEvk/usa-boikott-tar-av,"Politics, Business, Economics","Forbrukere i stadig flere land velger nå bort amerikanske varer.
Denne uken satte Donald Trump seg i en nykjøpt rød Tesla foran Det hvite hus. Det var ren reklame for bilen.
Men kan presidentens uetiske salgsannonse redde businessen til regjeringskameraten Elon Musk?
Det gjenstår å se.
Det som er sikkert er at stadig flere nå ønsker å bruke sin forbrukermakt til å yte motstand mot Trump-regimets politikk og retorikk.
Vanlige folk både i inn- og utlandet velger nå bort amerikanskproduserte varer der de kan. Men lett er det ikke. Amerikanske produkter gjennomsyrer alle sider av våre liv.
Alt fra appelsinjuice til sosiale medier og hvordan vi inntar musikk og underholdning.
Det sitter langt inne å slutte å bruke amerikanskeide Google, si opp Netflix og Disney+, og å slette Facebook, Instagram og Snapchat.
Da er det lettere å aksjonere mot symboltunge produkter som Tesla, McDonald's, Coca-Cola og Starbucks.
Enda lettere er det å mobilisere til kjøp av lokale og europeiske produkter.
I Norge er det opprettet Facebook-grupper for å hjelpe til med arbeidet. Den største, «Boikott varer fra USA» har fått over 11 000 medlemmer på drøye to uker. Den svenske søstergruppen har 78 000 medlemmer. Det finnes nå tilsvarende grupper over hele Europa.
Dansker går lenger enn mobilisering gjennom Facebookgrupper. I Danmark har dagligvaregiganten Salling Group begynt å merke varer som er produsert i Europa med en sort stjerne.
Dette etter ønske fra kunder som vil unngå å kjøpe amerikanske varer.
Her hjemme velger nå et stort antall nordmenn å legge ferien andre steder enn til USA, skriver Nettavisen.
Det er registrert nærmere 15 prosent færre søk etter USA-reiser sammenlignet med samme tid i fjor, viser tall fra Finn Reise. Folk ringer også inn for å avbestille reiser.
Også Ticket, Nordens største feriereisebyrå-kjede, bekrefter trenden. De har sett en 25 prosent nedgang i bestillinger til USA i januar og februar. Nordmenn er nå mer interessert i å feriere i Europa.
Dette er markante endringer. Dette kan svi.
Men da må endringene vare.
Boikott fungerer ikke så sant ikke mange nok deltar i den over lang nok tid.
Poenget er å legge økonomisk press på amerikanske selskaper og derigjennom Trump. Og å yte motstand og vise avsky.
Den som merker mest avsky for tiden er Elon Musk og Tesla. Det er kanskje ikke rart. Musk står i spissen for demonteringen av den offentlige forvaltningen i USA.
I tillegg har han i lang tid leflet med høyreekstreme holdninger.
Tesla-salget har stupt globalt, tusenvis av milliarder i aksjeverdier er borte. Årsakene er sammensatte. Men det er ingen tvil om at omdømmet er mer eller mindre ruinert. I USA, som er Teslaens største marked, blir både bilene og Tesla-forhandlere utsatt for vandalisme og voldelige protester.
Et annet selskap som får merke forbrukervrede er den amerikanske dagligvaregiganten Target. Target har profilert seg som en inkluderende bedrift. Men 24. januar, dager etter at Trump ble tatt i ed som president, skrotet selskapet de fleste inkluderings- og likestillingstiltak.
Det er blitt sett på som et svik særlig av afroamerikanere som utgjør en viktig kundegruppe. Nå er en 40 dager lang «Target-faste» satt i gang.
Det er dårlig nytt for selskapet, som allerede sliter tungt med Trumps straffetoll.
Verdien på Target-aksjer har rast med 12 prosent hittil i år.
Best på boikott og økonomisk nasjonalisme er likevel kanadiere. De er hardt rammet av amerikansk straffetoll, og ikke minst eitrende forbannet over Trumps absurde utspill om å gjøre Canada om til USAs 51. delstat.
De slår hardt tilbake ved å kjøpe kanadisk.
Reiser til USA er ned med 20 prosent. Lokale produsenter opplever eventyrlige salgstall. Varer med påskriften «Made in Canada» forsvinner fra salgshyllene.
Apper som «Buy beaver», «Maple scan» og «Is this Canadian» hjelper kanadiere med å skanne varer og forsikre seg om at de ikke er amerikanskproduserte.
Amerikanske viner og whisky er fjernet fra kanadiske hyller. Det smerter produsentene, men det vil smerte langt mer når EU nå innfører straffetoll på bourbon whisky fra USA.
Handelskrigen er i full gang. Den inkluderer forbrukerboikott, og sistnevnte ser ut til å bre om seg, også her hjemme.
Det fører neppe til at Trump, eller Musk legger om kursen.
Men en viss alvor er det nok. For amerikanere generelt og Elon Musk spesielt.
Såpass alvor at landets president har rykket ut for å reklamere for en Tesla.
Informasjon om AI i VG-artikler",Error generating text.,no
25_14_03_2025,"Kristoffer Sundal, Robin Pedersen og Robert Johansson også utestengt av FIS",Steffen Stenersen,https://vcdn.polarismedia.no/1f23399e-7a6c-4691-a713-490f893011e4?fit=crop&h=630&q=80&tight=true&w=1200,2025-03-13 13:36:13,https://www.fvn.no/sport/i/jQ7KVb/fis-uttaler-seg-om-hoppskandalen,Sport,"De tre er Kristoffer Eriksen Sundal, Robin Pedersen og Robert Johansson.
De tre norske hopperne deltok i prøveomgangen til Raw Air i Holmenkollen og fikk nyheten om utestengelsen etter prøveomgangen.
På en pressekonferanse torsdag ettermiddag fortalte Det internasjonale skiforbundet (FIS) at det er funnet en flere ting som tyder på manipulering av hoppdresser hos de norske. Alle de norske hoppdressene brukt i VM i Trondheim har blitt sjekket av FIS.
Michel Vion er generalsekretær i det internasjonale forbundet og sier etterforskningen vil ta flere uker - minst. Han går langt i å si at sesongen fort er over for de utestengte hopperne.
– Det ser slik ut. Men så lenge vi ikke har en klar avgjørelse så vil de være suspendert.
– Det er synd. Vi trenger ikke dette. Skiverden trenger ikke dette. Det er vi alle enige om, sier Vion.
Tidslinje om den norske hoppskandalen
Vis mer ↓
Dette er saken der det norske hopplandslaget ble tatt for juks under VM i Trondheim, laget av NTB:
Fredag 7. mars:
Norske ledere som syr hoppdresser og blir filmet på utøverhotellet i VM-byen Trondheim, dagen før storbakkerennet i Granåsen. Landslagstrener Magnus Brevig er en av personene på videoen.
Lørdag 8. mars:
Innholdet i de snikfilmede videoene når offentligheten og blir av flere omtalt som mistenkelig.
Med bakgrunn i videoene legges det inn protest fra Polen, Østerrike og Slovenia mot Norge før storbakkerennet.
Marius Lindvik og Johann Forfang hopper ned til henholdsvis sølv og femteplass, men blir i etterkant diskvalifisert etter at kontrollørene finner ureglementerte sømmer etter å ha åpnet dressene.
I etterkant avviser Brevig og hoppsjef Jan-Erik Aalbu at det er juks, men bruker begrepet regelbrudd.
Søndag 9. mars
Aalbu erkjenner på en pressekonferanse at Norge jukset bevisst, og at den ekstra sømmen i dressene til Forfang og Lindvik ble sydd inn i den tro at det ikke ville bli oppdaget av utstyrskontrolløren.
Aalbu hevder at han ikke kjente til jukset før det ble avdekket.
Idrettspresident Zaineb Al-Samarai og kulturminister Lubna Jaffery (Ap) sier begge at hendelsen er uakseptabel. Skipresident Tove Moe Dyrhaug appellerer til at alle involverte må være ærlige.
Det internasjonale ski- og snøbrettforbundet (FIS) melder at det norske laget skal etterforskes. Generalsekretær Michel Vion vil ikke utelukke at Norge kan miste flere medaljer.
Mandag 10. mars:
Advokat- og forsikringsselskapet Help sier opp sin sponsoravtale med hopplandslaget. Den hadde i utgangspunktet utløpsdato 1. mai. Andre sponsorer vurderer hva de skal gjøre.
Brevig og servicemann Adrian Livelten suspenderes med umiddelbar virkning av skiforbundet i påvente av en gransking. Begge samtykker til avgjørelsen.
Slovenske Bine Norcic utnevnes til midlertidig landslagstrener.
I et møte med pressen sier Brevig at han angrer på jukset og at han som hovedtrener ikke stoppet det. Han omtaler endringen av dressene som «en bevisst handling».
Livelten sier i en uttalelse at han beklager jukset og at det var «en handling jeg vil angre på resten av livet».
Tirsdag 11. mars:
Assistent Thomas Lobben blir også suspendert med umiddelbar virkning i påvente av en gransking. Også han samtykker til avgjørelsen.
Lobben sier i en uttalelse at trenerne ble «fartsblinde», at han er «oppriktig lei seg» og at de tok «en meget dårlig avgjørelse».
Skiforbundet opplyser at de har overlevert alle hoppdressene som ble benyttet i både hopp og kombinert under VM i Trondheim til FIS for gransking.
Onsdag 12. mars:
Flere tidligere storhoppere som Anders Jacobsen og Daniel André Tande vedgår i et intervju med NRK at de selv jukset under egne karrierer.
Det internasjonale skiforbundet suspenderer Marius Lindvik og Johann Forfang samt de norske hopplederne Brevig, Livelten og Lobben. Hopperne kan dermed ikke delta i Raw Air.
Den norske landslagstreneren i kombinert Truls Johansen ilegges også en suspensjon av FIS. Det har sammenheng med måten det norske kombinertlaget presenterte utstyret for inspeksjon etter diskvalifikasjonen av Jørgen Graabak i VM fredag 7. mars.
Torsdag 13. mars:
Lederen av hoppkomiteen i Norges Skiforbund, Stine Korsen, sier i et intervju med
Robin Pedersen, Kristoffer Eriksen Sundal og Robert Johansson suspenderes av FIS på mistanke om manipulering av hoppdressene. Funnene er ikke de samme som i dressene til Lindvik og Forfang.
Det er ikke funnet noe ulovlig med de norske VM-dressene til hoppkvinnene eller kombinertlandslagene.
Aalbu sier på en pressekonferanse at han har «sviktet som leder», men vurderer det som best på kort sikt å fortsette i jobben. Han får full tillit fra skipresident Dyrhaug.
Ifølge FIS skal det ikke være den samme type manipulasjon som er funnet nå, som ble funnet i Lindvik og Forfangs dresser
FIS opplyser at det ikke er funnet feil hos kvinnelaget eller i kombinert.
1
/
3
Ole Martin Wold / NTB
SUSPENDERT: Kristoffer Eriksen Sundal
– Vi skjønner at dette ikke er de beste tider for skihopping. Men vi har regler og vi ønsker at de respekteres. I denne saken handler det om manipulering med vilje. Det må vi se på, sier FIS-direktør Sandro Pertile.
– Dette har allerede gjort stor skade på skihopping som sport, sier Pertile videre.
Se hele pressemøtet med FIS og Norges Skiforbud her:
– Dette var det siste Norges Skiforbund trengte akkurat nå. Det viser at det har blitt løyet underveis og i bakkant, og at dette er av en helt annen alvorlighetsgrad enn det som først har kommet frem, sier NRK-kommentator Jan Petter Saltvedt.
Jan Petter Saltvedt
Onsdag valgte forbundet å utestenge Marius Lindvik og Johan Andre Forfang fra konkurransene i Holmenkollen og Vikersund, etter at det ble avslørt manipulering av hoppdressene til de to under VM-rennet i storbakken i Granåsen lørdag.
– Vi har juksa med to hoppdresser, og det legger vi oss paddeflate for, sa landslagtrener Magnus Brevig til pressen på Ullevål stadion mandag.
Lindvik og Forfang er suspendert for «for påstått involvering i ulovlig manipulering av utstyr»
Skipresident Tove Moe Dyrhaug
Moe Dyrhaug skulle egentlig møte pressen klokken 10, men seansen ble utsatt i siste liten.",Error generating text.,no
14_14_03_2025,Ut mot fenomen: –⁠ Jeg har aldri følt meg så dårlig,Marie Dreyer Bakken,https://images.stream.schibsted.media/users/vgtv/images/cfe3025bc3c08fb8bee32aad019e0d93.jpg?t[]=800q50,2025-03-13 21:01:17,https://www.vg.no/helse/i/5EQQ8O/tiktok-trend-glenn-eller-sinnatreneren-48-advarer-mot-cutting,"Health, Lifestyle","På TikTok florerer «cutting» og proteinhysteri. Nå advarer ekspertene.
Marie Dreyer Bakken
Ingrid Storebø
Bernhard Moe Nyquist
For 10 minutter siden
Kortversjonen
Eksperter advarer mot farlige trender som «cutting» og «bulking» på TikTok.
Glenn Ellingsen, kjent som «Sinnatreneren», deler sine erfaringer om hvordan kostholdshysteriet kan bli skadelig.
Overlege Stein Frostad mener ekstreme dietter kan føre til spiseforstyrrelser og at mental helse må prioriteres.
Ernæringsfysiolog Inge Lindseth er skeptisk til de uheldige effektene av slike dietter på kroppen.
Over halvparten av norske barn og unge bruker TikTok, og plattformen bidrar til å spre usunne matkulturer.
Vis mer
– Jeg kommer aldri til å gjøre det igjen, sier Glenn Ellingsen (48) til VG.
«Sinnatreneren», som han kaller seg på sosiale medier, forteller om gleden for trening, som snudde til å bli sykelig og farlig.
– Da jeg var 28 år, hadde kostholdsinteressen tatt overhånd, og det var da jeg begynte med cutting.
For Ellingsen utviklet det seg til en spiseforstyrrelse.
I dag driver Ellingsen TikTok -kontoen «Sinnatreneren», hvor han har over 116.000 følgere.
På appen deler han innhold og tips for hvordan man kan ned i vekt og bli sterkere, på det han selv mener er en sunn måte.
– Cutting har spredt seg blant nordmenn uten at de egentlig vet hva det betyr. Det er et forferdelig stygt ord, og dessverre har det blitt en trend – som alt annet.
Fenomenet «cutting» og «bulking» har røtter i bodybuilding-sporten.
Hovedmålet med cutting-perioden er å miste kroppsfett. Dette oppnås ved å spise færre kalorier enn kroppen trenger, slik at den går i kaloriunderskudd.
Det er imidlertid kun en av mange trender som lar seg spre på appen:
«Skinny mindset»
«What I eat in a day»
– For meg er mental helse det viktigste. Det hjelper ikke å ha en flott kropp hvis hodet ikke henger med, sier Ellingsen.
Ulike trender har kommet og gått gjennom tidene, og debatten om hva som er sunt eller ikke, dukker opp med jevne mellomrom. Spesielt etter at TikTok ble den mest brukte plattformen blant unge.
58 prosent av norske barn og unge mellom 9 og 18 år bruker TikTok, ifølge Medietilsynet.
– Unge vet ikke hva de gir seg ut på. Det er synd at unge blir inspirert av noe som kan skade dem. Vi kan ikke tilpasse alt innhold, men vi må være bevisste på hvordan vi ordlegger oss og hva vi fremmer. Flesteparten av følgerne mine er over 25 år, sier Ellingsen.
Ellingsen har selv med «cutting» som ung. De siste ukene av fasen spiste han 900 kalorier om dagen.
– Jeg var helt i bånn, seriøst helt i bånn. Jeg har aldri følt meg så dårlig som jeg gjorde den siste uken, sier Ellingsen.
– Sjelden bærekraftig
Stein Frostad er overlege og forsker ved Haukeland universitetssjukehus. Han har arbeidet med spiseforstyrrelser siden 1986, og er sentral i behandling og forskning på spiseforstyrrelser ved sykehuset.
Frostad mener Glenn Ellingsens historie viser noe viktig: Da han spiste kun 900 kalorier om dagen, følte han seg elendig.
– Ekstreme dietter er sjelden bærekraftige, fordi ingen vil leve i konstant sult og ubehag – kroppen vil alltid kjempe for balanse.
– Det å prøve å oppnå et «skinny mindset» bør anses som et forsøk på å utvikle spiseforstyrrelsestenkning.
Overlegen forteller videre:
– «Skinny mindset» der en reduserer betydelig på kalorier og tar daglig bilde av kroppen vil lett gli over i en spiseforstyrrelse. Overopptatthet av kropp, vekt og utseende er sentrale drivere for spiseforstyrrelse inkludert anorexia nervosa.
Frostad er ikke sikker på hvorfor så mange unge er opptatt av kosthold og spisemønstre, men mange hevder at dette er knyttet til påvirkning fra sosiale medier.
– Hyppig bruk av sosiale medier kan redusere interessen for andre temaer enn kropp, vekt og utseende. Når mange venner deler denne interessen, spres overopptattheten også gjennom vanlig sosial omgang, sier spesialisten.
Oppskrifter med fokus på proteiner og lite karbohydrater er blant de mest populære søkene, på TikTok.
– Jeg lurer på hva som er teorien på at dette skal funke. Jeg tror kroppen fungerer dårligere, sier Inge Lindseth.
Han er klinisk ernæringsfysiolog hos House of Health. Først trekker han frem fenomenet bulking:
– Du gjør noe unaturlig for kroppen. Man kan si det er en form for stress for kroppen. Du pusher cellene fullere enn de ønsker å være.
– Det stopper seg for meg når jeg forsøker å skjønne logikken bak det, legger han til.
– Hvis man spiser seg mett daglig fra før, kan jeg ikke se at det er god dokumentasjon på at det å øke energiinntaket ytterligere gir økt muskelmasse, når det er etterfulgt av cutting.
Trenger du noen å snakke med? Her kan du få hjelp:
ROS – Rådgivning om spiseforstyrrelser: 948 17 818 (chat og telefon)
Mental Helse Hjelpetelefon: 116 123 (døgnåpen)
Cutting, på sin side, sier Lindseth at kan gi vektnedgang. Det er imidlertid ikke noe han ville anbefalt sine kunder:
– Det er greit nok at dette handler om sommerkroppen, men man skal også ha en kropp som fungerer og ikke bare fokusere på hvordan den ser ut.
– Det kan funke, men det funker ikke godt på sikt.
For ernæringsfysiologen virker det hele som en feiloppfatning. Han utdyper:
– Du bygger ikke muskler like bra om du spiser for altfor lite. Å få i seg nok energi er det viktigste.
Lindseth understreker at mat har en større rolle:
– Vi spiser for at maten skal holde oss friske og sunne. Ernæring og kosthold handler også om matglede. Vi kan ikke tro at vi kan overstyre vår biologi med «matematikk» i lengden.",Error generating text.,no
19_14_03_2025,Norge verst gjennom 10 år: –⁠ Det er nitrist,Lytt til saken,https://akamai.vgc.no/v2/images/4a5ca473-bf56-4cf2-a49f-96c518b0cb06?format=auto&w=1080&s=cacba687a83b229f99c232da7814db70b9605cc7,2025-03-14 06:08:33,https://www.vg.no/sport/i/Gygreq/norge-mest-disket-gjennom-10-aar-det-er-nitrist,Sports,"Ingen nasjon blir oftere diskvalifisert.
Jostein Overvik
For 11 minutter siden
Kortversjonen
Norske hoppere er disket 40 ganger på 10 år, mest av alle nasjoner.
Skandalene rundt hoppdressene har ført til utestengelser og suspensjoner i norske hopplandslag.
Tidligere verdensmester Per Bergerud mener mange diskvalifikasjoner skader sporten.
Vis mer
Johann André Forfang likte slettes ikke at mange mente mye. Han hadde nettopp blitt diskvalifisert i VM. Hopperen lot fingrene fare over mobilens tastatur. Han svarte for seg på Twitter.
Forfang ironiserte over folks reaksjoner på sosiale medier.
Nei, vi snakker ikke om VM i Trondheim.
Dette handler om Falun-VM for 10 år siden. Johann André Forfang ble ifølge utstyrskontrollen disket på grunn av «for stor dress». 19-åringen hadde tidligere i sesongen også fått bokstavene «DSQ» bak navnet sitt i verdenscupen.
Rystelsene har vært maksimale etter at manipulasjonen av hoppdressene til Forfang og verdensmester Marius Lindvik ble avslørt. Alle de fem benyttede norske mannlige VM-hopperne er utestengt av FIS. To trenere og en servicemann er suspendert av Norges Skiforbund.
Hoppkomiteens leder har sagt takk for seg.
Skandalen er komplett. Den ruller videre med uforminsket kraft.
– Det er nitrist. Det røsker godt i hjerteroten når sånt skjer, sier den tidligere verdensmesteren Per Bergerud, som har vært i – og tett på – norsk hoppsport i 50 år. Han kommer vi tilbake til.
Det er noe helt nytt at norske hoppere blir utestengt.
Det er gammel nytt at norske hoppere blir diskvalifisert fra renn på grunn av ureglementerte hoppdresser.
VG har gått gjennom alle verdenscuprenn og konkurranser i mesterskap siden Johann André Forfang ble disket i VM-debuten.
Norske hoppere har blitt disket 40 ganger i løpet av 10 år. De neste nasjonene på listen: Slovenia 32, Østerrike 26, USA 26 og Polen 24 og Japan 21. Tyskland har bare ni diskvalifikasjoner.
Det samme bildet viser seg denne sesongen: Norge 6 diskvalifikasjoner, Slovenia 5, Kasakhstan 5, Japan 4, Polen 3. Tyskland står med to og ingen fra Østerrike har blitt diskvalifisert.
De norske kvinnene har også blitt disket fire ganger denne sesongen.
Johann André Forfang har blitt disket fire ganger i de 10 siste årene. Lindvik, med både OL- og VM-gull, har blitt disket fem ganger i verdenscuprenn. Den slovenske verdensmesteren Domen Prevc er disket fire ganger.
– Disse tallene sier at tre nasjoner skiller seg ut i villighet til å ligge nær grensen. Norge leder an, sier Bertil Pålsrud, som ledet utstyrskomiteen i FIS i over 20 år.
– Intensjonen har nok hele tiden å være innenfor, men når du legger deg helt opp mot grensen, er risikoen for å være utenfor større.
Pålsrud, som var norsk landslagssjef fra 1989 til 1992, mener Norges manipulering av VM-dressene er unik.
– En slik sak har vi ikke hatt tidligere, sier han og kaller saken «veldig overraskende».
– Det er satt inn et stoff i dressen. Det er overhodet ikke lov. Det har lite med regelverket å gjøre. Det har aldri vært å lov å sette inn andre materialer i dressen, fastslår Pålsrud.
Clas Brede Bråthen var sportssjef inntil i fjor. Han kommenterer 40 diskvalifikasjoner slik.
– Det er et høyt tall. Men det må ses opp mot antall starter og finaleomganger. Der har Norge alltid hatt et høyt tall sammen med Østerrike. Østerrikerne har vært veldig flinke til å unngå disker. Fordi de har jobbet med sport science og vært systematiske rundt det siden 1974. Det begynte vi med i Norge i 2016, sier Bråthen til VG. Han uttaler seg på generelt grunnlag.
Bråthen hadde sin verste dag på jobb i Zhangjiakou for tre år siden. Tidenes første OL i blandet lag endte i en skandale. Forhåndsfavorittene Norge, Østerrike og Japan opplevde alle diskvalifikasjoner. Begge de kvinnelige hopperne til Norge fikk annullert hopp etter kontroll av hoppdressen.
– Den mørkeste dagen i internasjonal hoppsports historie. Jeg vil ikke sette den opp mot det som har skjedd nå. Etter det kaoset mistet vi gleden ved idretten en stund fremover, beskriver Bråthen.
– Hvordan er det å stå i at utøverne kan bli disket?
– Det er rett og slett veldig krevende. Utøverens håp og drømmer blir knust på den mest brutale måten. Desto viktigere konkurranse, desto mer brutalt oppleves det.
– Hvordan er det å leve på en slik knivsegg som dresskontrollen er?
– Vi har stort sett opplevd at det har gått bra. Men det har vært vanskelig når regler har blitt endret eller at vi har hatt generasjonsskifter på utøvere eller nytt personell i servicerollene.
– Hvor tett var du på arbeidet med dressene
– Det varierte ganske mye. Jeg var ikke med på alle renn, men om jeg lurte på noe så fikk jeg alltid svar, svarer Clas Brede Bråthen – og understreker igjen at han ikke uttaler seg om den pågående skandalen.
Utstyrskappløpet har vart i 50 år.
Men det begynte egentlig en av de siste dagene i 1974. 18-åringen Per Bergerud var førstereis. Oberstdorf. Åpning av den tysk-østerrikske hoppuken. De norske hopperne stilte i bomullsdresser. Østerrikerne dukket opp i syntetiske dresser, åpne foran og gumiert i ryggen.
– De fungerte nesten som fallskjermer. Det var ingen regler og Østerrike kunne ikke lastes for det, men vi i Norge ble helt akterutseilt på utstyr, husker Per Bergerud i dag.
Slik er hoppskandalen
Fredag 7. mars:
Norske ledere som syr hoppdresser og blir filmet på utøverhotellet i VM-byen Trondheim, dagen før storbakkerennet i Granåsen. Landslagstrener Magnus Brevig er en av personene på videoen.
Lørdag 8. mars:
Innholdet i de snikfilmede videoene når offentligheten og blir av flere omtalt som mistenkelig.
Med bakgrunn i videoene legges det inn protest fra Polen, Østerrike og Slovenia mot Norge før storbakkerennet.
Marius Lindvik og Johann Forfang hopper ned til henholdsvis sølv og femteplass, men blir i etterkant diskvalifisert etter at kontrollørene finner ureglementerte sømmer etter å ha åpnet dressene.
I etterkant avviser Brevig og hoppsjef Jan-Erik Aalbu at det er juks, men bruker begrepet regelbrudd.
Søndag 9. mars
Aalbu erkjenner på en pressekonferanse at Norge jukset bevisst, og at den ekstra sømmen i dressene til Forfang og Lindvik ble sydd inn i den tro at det ikke ville bli oppdaget av utstyrskontrolløren.
Aalbu hevder at han ikke kjente til jukset før det ble avdekket.
Idrettspresident Zaineb Al-Samarai og kulturminister Lubna Jaffery (Ap) sier begge at hendelsen er uakseptabel. Skipresident Tove Moe Dyrhaug appellerer til at alle involverte må være ærlige.
Det internasjonale ski- og snøbrettforbundet (FIS) melder at det norske laget skal etterforskes. Generalsekretær Michel Vion vil ikke utelukke at Norge kan miste flere medaljer.
Mandag 10. mars:
Advokat- og forsikringsselskapet Help sier opp sin sponsoravtale med hopplandslaget. Den hadde i utgangspunktet utløpsdato 1. mai. Andre sponsorer vurderer hva de skal gjøre.
Brevig og servicemann Adrian Livelten suspenderes med umiddelbar virkning av skiforbundet i påvente av en gransking. Begge samtykker til avgjørelsen.
Slovenske Bine Norcic utnevnes til midlertidig landslagstrener.
I et møte med pressen sier Brevig at han angrer på jukset og at han som hovedtrener ikke stoppet det. Han omtaler endringen av dressene som «en bevisst handling».
Livelten sier i en uttalelse at han beklager jukset og at det var «en handling jeg vil angre på resten av livet».
Tirsdag 11. mars:
Assistent Thomas Lobben blir også suspendert med umiddelbar virkning i påvente av en gransking. Også han samtykker til avgjørelsen.
Lobben sier i en uttalelse at trenerne ble «fartsblinde», at han er «oppriktig lei seg» og at de tok «en meget dårlig avgjørelse».
Skiforbundet opplyser at de har overlevert alle hoppdressene som ble benyttet i både hopp og kombinert under VM i Trondheim til FIS for gransking.
Onsdag 12. mars:
Flere tidligere storhoppere som Anders Jacobsen og Daniel André Tande vedgår i et intervju med NRK at de selv jukset under egne karrierer.
Det internasjonale skiforbundet suspenderer Marius Lindvik og Johann Forfang samt de norske hopplederne Brevig, Livelten og Lobben. Hopperne kan dermed ikke delta i Raw Air.
Den norske landslagstreneren i kombinert Truls Johansen ilegges også en suspensjon av FIS. Det har sammenheng med måten det norske kombinertlaget presenterte utstyret for inspeksjon etter diskvalifikasjonen av Jørgen Graabak i VM fredag 7. mars.
Torsdag 13. mars:
Lederen av hoppkomiteen i Norges Skiforbund, Stine Korsen, sier i et intervju med VG at hun trekker seg fra ledervervet som følge av avsløringene om utstyrsjuks.
Robin Pedersen, Kristoffer Eriksen Sundal og Robert Johansson suspenderes av FIS på mistanke om manipulering av hoppdressene. Funnene er ikke de samme som i dressene til Lindvik og Forfang.
Det er ikke funnet noe ulovlig med de norske VM-dressene til hoppkvinnene eller kombinertlandslagene.
Aalbu sier på en pressekonferanse at han har «sviktet som leder», men vurderer det som best på kort sikt å fortsette i jobben. Han får full tillit fra skipresident Dyrhaug.
Etter den østerrikske revolusjonen kom de første reglene. Hoppdressene ble kontrollert for luftgjennomstrømming og plombert. Per Bergerud brukte den samme dressen hele sesongen.
68-åringen toppet senere en god karriere med VM-gull på østerrikernes hjemmebane, Innsbruck, 10 år senere.
– Det er farlig å stoppe en utvikling. Men man får utfordringer når regelverket er komplisert og testmetodene ikke er gode nok, sier Bergerud i dag. Han fortsetter:
– Jeg liker ikke alle diskene, men det er verst for utøverne. Men jeg tror mange i publikum blir skuffet. Det skjer nesten hver helg. Det er ikke bra for sporten om det fortsetter som nå, sier Per Bergerud.
Informasjon om AI i VG-artikler",Error generating text.,no
30_14_03_2025,Lege bekymret over faste som underholdning,Kari Løvendahl Mogstad,https://vcdn.polarismedia.no/0db4ee6c-945a-4f7d-b500-5ef072ba38d5?fit=crop&h=630&q=80&tight=true&w=1200,2025-03-14 05:45:52,https://www.adressa.no/debatt/i/wgLPOA/faste-sult-broed-og-sirkus,Mat og drikke,"Publisert: 14. mars 2025 kl. 05:45
Dette er et debattinnlegg. Det gir uttrykk for debattantens egen holdning.
Faste i ekstremvarianten har dessverre blitt underholdning.
Å spise lite eller ingenting i kortere eller lengre perioder, er ikke noe de har funnet opp på Instagram eller TikTok. Faste har til alle tider vært brukt som et middel for «refleksjon, bønn, åndelig fornyelse, en rensende prosess og botsgang», ifølge beskrivelser på nettet. Og det trenger ikke være dumt det, å gå litt inn i seg selv en gang imellom. Å leve litt asketisk kan nok få oss til å kjenne på ting vi ikke reflekterer så mye over i vår overflod og hektiske liv.
Men når det å sulte seg har blitt underholdning, ringer det en alarmklokke hos meg. Snorre Klanderud fastet nylig i 21 dager og kringkastet det med live-oppdatering mange ganger om dagen. Både på Snapchat og TikTok kunne vi følge med. Han har også fått mye medieoppmerksomhet for sulteprosjektet sitt. I alt fra Dagsnytt 18 til de store riksavisene. Han har brukt store penger på prosjektet med blant annet ansatt ernæringsfysiolog og filmteam til å lage dokumentar.
Advarslene har vært mange. Jeg har ikke selv fulgt de mange oppdateringene hans om hvordan det er å ikke spise annet enn noen vitaminpiller, og drikke vann i flere uker, men det har utallige unge gutter, og sikkert jenter. Her ligger det ubehagelige og problematiske.
Som de fleste andre influensere, bedyrer Klanderud at han ikke gjør dette for å oppfordre andre til å gjøre det samme. Men selv om han sier at han har vært bevisst på å ikke legge ut vekt, bilder i baris og lignende, syns jeg hele prosjektet stinker.
Å velge både og sulte seg i tre uker, og å lage en dokumentar om det, er et personlig valg. Men når han legger ut kontinuerlige oppdateringerhjelper det ikke om han forteller til tilhørerne sine at det er fælt og at han er sliten og svimmel, det virker nok uansett fascinerende for mange. Slik fungerer sosiale medier. Ikke minst for dem det helst ikke skulle virket på. Han vet at han har en stor tilhengerskare blant unge. Det er et faktum at mange av dem er sårbare for alt fokuset på mat og kosthold. Også når det dreier seg om å ikke spise.
Rundt oss er det et enormt fokus på mat. Det tar stadig mer ekstreme former. Vi har både en økning av spiseforstyrrelser og en overvektsepidemi. På sosiale medier ser man også det ekstreme. Både ekstrem fasting og ekstrem overspising, som «Mukbangs» hvor folk legger ut inntak av ekstreme mengder mat. «Kidsa» vårekonsumerer dette på smarttelefonene sine.
Mitt inntrykk, også som lege, er at mat har blitt mer komplisert for mange. Foreldre, helt ned i småbarnsalder, er i økende grad bekymret for om barnet deres har allergi eller en eller annen intoleranse. Selv om det er en økende forekomst, er det uheldig at foreldre selv begynner å fjerne enkelte matvarer fra kosten fordi de tror det er bra for barnet. Det er en oppgave som legen bør ha. Å legge restriksjoner i kosten rundt kjøkkenbordet, tror jeg kan være med å skape et uheldig og anstrengt forhold til mat, fra tidlig av. Også om barna er vitne til en mor eller far som har mange restriksjoner og «regimer» rundt hva de spiser og ikke.
Vi har i en kaotisk og komplisert verden behov for å ha noe håndfast å finne både trøst og kontroll i, og da er mat og matinntak noe mange tyr til. Dette gir flere et forstyrret forhold til mat, og i verste fall spiseforstyrrelse. Strikken for hva vi gjør med både maten og kroppene våre tøyes også stadig lengre. Kanskje er det for å få en større indre ro og være fornøyde med seg selv, men når det blandes med likerklikk og følgere på Snapchat og TikTok, er det til å bli kvalm av.
Hva mener du? Send inn din tekst til debatt@adresseavisen.no eller delta i debatten i kommentarfeltet nederst – og husk fullt navn!",Error generating text.,no
13_14_03_2025,Retta rauå så feis,Harald Birkevold,https://premium.vgc.no/v2/images/b9437e17-45ab-41f6-91f0-a5974b71bb86?fit=crop&format=auto&h=1267&w=1900&s=12094d0b4e0587542b6657c6e0ecb8a4fbcf2d39,2025-03-13 09:28:28,https://www.aftenbladet.no/meninger/kommentar/i/25lPwr/retta-rauaa-saa-feis,Politikk,"KOMMENTAR: Geir Pollestad beskylder Margret Hagerup for å være mer influenser enn politiker. Oh, the irony.
Margret Hagerup er førstekandidat for Høyre i Rogaland til Stortinget. Samme posisjon i Senterpartiet tilhører Geir Pollestad, som inntil nylig til alt overmål var landets landbruksminister. Om noen små måneder er det valg.
Nå flesker Pollestad til mot sin politikerkollega fra Jæren: Hagerup bør være politiker, ikke influenser!
Hva mener Pollestad med dette, tro? Jo, han mener at Hagerup burde snakke mer om Høyres politikk og mindre om sitt eget liv. Han liker ikke at hun har gått ut mot mas om pakkekalendere. Han liker dårlig at hun forteller at hun forsøker å lese flere bøker i stedet for å skrolle på mobilen. Han blir olm når Hagerup sier at hun er irritert på maset fra foreldre-appen Spond. Og han fylles tilsynelatende av vrede over å høre at hun har slutta å drikke.
Pollestads glasshus
Det var retta rauå så feis, som vi sier på våre kanter når noen sitter og kaster stein så det singler i glass.
Pollestad har nærmest på egen hånd etablert en sjanger i den «politiske» journalistikken der han fronter sære saker i mediene. Han tar med seg journalist og fotograf i skogen og later som om han er jeger. Han erter på seg hele matfylket Rogaland ved å gjøre narr av «pinsettmaten» på topprestauranter. Han går ut i avisene og nærmest krever at det skal serveres kjøtt til alle måltider. Lista er lang.
Pollestad sitter med andre ord svært sentralt plassert i glasshuset når han fyrer løs mot Hagerup på denne måten. Noe reaksjonene på utspillet i sosiale medier også demonstrerer.
Stille i båten
Har han likevel et poeng?
Vel, dette er ikke noe som bare gjelder Margret Hagerup. Men han har nok litt rett i at Høyre, som parti, ikke har vært veldig aktive i den politiske samtalen. Inntrykket (og det kan være urettferdig, sett med Høyre-briller) er at partiet er mer opptatt av å sitte stille i båten og ha makt enn det er av enkeltsaker. Nå som Høyre har begynt å slite litt med oppslutningen vil det være en fordel om partiet aker seg litt lengre fram i shortsen.
Pollestad sier at han vil få fram de politiske forskjellene nå før valget, og det er jo viktig. Han har rett i at forsvar, landbruk, kommunesammenslåing, narkotikapolitikk, skatter, samferdsel og forsvar og en haug med andre saker er viktige å diskutere. Det er trolig Hagerup helt enig med ham i.
Men det ene utelukker jo ikke det andre.
Jeger Bom
Hagerup har fire barn, er pendler og sitter på Stortinget. Hun har nærmest spisskompetanse på travelt hverdagsliv. Da er det ikke det minste rart at hun også melder og mener om slikt som foreldremaset og digital detox. Fordi hun mener om sitt eget liv, og om noe som mange kjenner seg igjen i.
Alt er politikk, er det noen som sier. Og det er litt sant. Hverdagsliv og hverdagsmas er også politikk.
Det vet Pollestad veldig godt.
Han har bestått Jegerprøven (noe han ... hold dere fast. fikk massiv pressedekning av).
Og burde derfor være kvalifisert til å gjenkjenne en skivebom.
Publisert:",Error generating text.,yes
27_14_03_2025,Nye hoppere suspendert: FIS har gjort mistenkelige funn,Stig B. Hansen,https://premium.vgc.no/v2/images/6b114bb6-4cea-4bc3-a5be-7523a335e9f3?fit=crop&format=auto&h=1369&w=2048&s=d6fd50adbe00d8684dca82c43bc48e5834f661ae,2025-03-13 13:10:16,https://www.aftenposten.no/sport/i/alBjjd/nye-hoppere-suspendert-fis-har-gjort-mistenkelige-funn,Sport,"HOLMENKOLLEN: Det internasjonale hoppforbundet (FIS) har suspendert tre nye norske hoppere. Nå holder Norges skiforbund sin pressekonferanse.
Det internasjonale skiforbundet (FIS) åpnet sin pressekonferanse i Holmenkollen med en ny opplysning:
Ytterligere tre norske hoppere er suspendert av FIS etter VM i Granåsen: Robin Pedersen, Kristoffer Eriksen Sundal og Robert Johansson.
– Det er gjort funn som har ført til mistanke om mer manipulering. Det har resultert i suspensjonen av tre andre utøvere som var i Trondheim, sa Bruno Sassi, kommunikasjonsdirektør i FIS.
Funnene ble gjort etter at FIS hadde beslaglagt alle hoppdressene fra de norske VM-lagene i hopp og kombinert. Det skjedde etter at Marius Lindvik og Johann Forfang ble tatt for å bruke manipulerte hoppdresser.
Også FIS' renndirektør for hopp, Sandro Pertile, var til stede under pressekonferansen. Han var tydelig på at FIS' konkurranser skal være trygge og rettferdige.
– Det er derfor vi har regler, sa Pertile.
– Jeg vil presisere at det som er kommet frem er mistanker. Det er likevel svært alvorlig. Jeg er nesten tom for ord og vil igjen si unnskyld, sier den norske hoppsjefen Jan-Erik Aalbu.
– Jeg er lei meg for at jeg ikke har klart å fange opp det som har vært en usunn kultur i hoppsporten, både i Nprge og internasjonalt, sier Aalbu.
Han har likevelt valgt å bli sittende som hoppsjef.
«Ubehagelig for alle»
Pertile var tydelig på at denne saken allerede har «gjort stor skade på skihopping som sport».
Funnene i dressene til Pedersen, Sundal og Johansson samsvarte ikke med funnene i dressene Lindvik og Forfang ble suspendert for å bruke. Det er altså snakk om en annen type manipulasjon, forklarte Pertile.
– Det var et klokt valg å samle inn alle dressene. Vi hadde da muligheten til å avdekke alt.
Han kalte videre situasjonen «ubehagelig for alle».
– Mitt ønske er at alle som er involvert, hvis disse personene virkelig liker hopping, hjelper oss med å avdekke alt. Det er det beste de kan gjøre for oss alle.
Generalsekretær i FIS, Michele Vion, sa at de hele tiden prøver å utvikle sporten videre, innenfor reglene.
– Vi vil alltid prøve å finne bedre løsninger. Løsninger som gir utøvere, sponsorer og samarbeidspartnere tillit til idretten og oss.
Hektisk torsdag
Norges Skiforbund kalte først inn til pressekonferanse i Holmenkollen klokken 10.00, torsdag.
Der skulle skipresident Tove Moe Dyrhaug og konstituert generalsekretær Ola Keul møte pressen .Først ble den utsatt til 14.45, før den ble utsatt til 15 minutter etter at FIS-pressekonferansen er ferdig.
Midt i pressekonferanse-rotet kom også meldingen om at hoppkomiteens leder, Stine Korsen, trekker seg.
Det skjer dagen etter at hoppskandalen tok flere nye vendinger. Onsdag sto også tre tidligere hoppstjerner frem i NRK og innrømmet at de jukset da de var aktive.
Tidligere skipresident Erik Røste reagerte kraftig på det hopperne fortalte.
– Jeg er sjokkert over det som nå er avdekket, og har selvsagt vært uvitende om dette, sa han til Aftenposten.
Sjokk på onsdag
Kort tid etter at NRK-saken ble publisert onsdag, møtte hoppsjef Jan-Erik Aalbu pressen. Der sa han at Marius Lindvik og Johann André Forfang hadde gledet seg til å hoppe under Raw Air.
Så kom en pressemelding fra FIS: De to er suspendert på ubestemt tid «for påstått involvering i ulovlig manipulering av utstyr».
En drøy time senere møtte Aalbu pressen på nytt.
– Vi skal ta vare på utøverne. Jeg synes utrolig synd på dem, som hadde gledet seg til å hoppe. De er selvfølgelig veldig skuffet, sa Aalbu.
De norske trenerne Magnus Brevig og Thomas Lobben, samt skredder Adrian Livelten, er tidligere suspendert av Skiforbundet. De er nå også suspendert av FIS.
Det samme gjelder nå ytterligere tre hoppere.
Flere har reagert på forklaringene både fra trenerapparatet og hopperne. Lindvik og Forfang har vært klare på at de aldri ville brukt dressene om de visste at de var manipulerte.
Onsdag kveld bestemte også FIS seg for tre nye utstyrsregler for hopp og kombinert.",Error generating text.,no
31_14_03_2025,Skal det være en deilig kopp med «Canadiano»?,Lytt til saken,https://akamai.vgc.no/v2/images/f93844ee-08eb-4db4-954a-7727638b828e?format=auto&w=1080&s=23dfe850153be8b263ac4a79fd672dca2f74c285,2025-03-13 20:48:04,https://www.vg.no/nyheter/i/VzB59r/canadiske-kaffebarer-endrer-americano-til-canadiano-i-protest-mot-amerikanske-tollsatser,Politics,"Hva er Canadiano, sier du? Canadiske kafeer omdøper kaffedrikken Americano, som en del av et opprør mot USAs president Donald Trump.
For 21 minutter siden
Kortversjonen
Canadiske kafeer omdøper kaffedrikken Americano til «Canadiano» som en protest mot USAs president Donald Trump.
Det som startet som en spøk, har nå blitt en nasjonal bevegelse.
Navneendringen kommer som svar på handelskrigen og økte tollsatser mellom USA og Canada.
Kafeer over hele Canada bytter nå ut navnet «Americano» med «Canadiano» på menyene sine. Det som startet som en spøk hos kaffekjeden Kicking Horse Coffee i British Columbia, har nå blitt en nasjonal bevegelse i kjølvannet av handelskrigen med USA.
– Vi har i 16 år kalt Americano for Canadiano. I dag gjør vi det offisielt og ber kafeer over hele landet om å gjøre det samme, skrev Kicking Horse Coffee i et innlegg på Instagram 6. februar, ifølge National Post.
Kaffekjeden fra British Columbia har hatt «Canadiano» på menyen i sin kafé i Invermere siden 2008.
– Det er en enkel endring, men det gir litt ekstra canadisk stolthet i hver kopp, sier Ryan Silverstein, eier av Le Petit Pain i Toronto, til National Post.
I Montreal har Coco & Bean kafé hevet seg på trenden.
– Vi ønsket å ha det gøy med ideen og bytte navnet for å virkelig vise hvordan vi støtter samfunnet vårt, sier Ashley Murdoch, medeier av Coco & Bean, til Radio-Canada.
Navneendringen kommer etter at USAs president Donald Trump innførte 25 prosent toll på canadiske varer, noe som førte til at Canada svarte med tilsvarende tollsatser på amerikanske produkter.
Ifølge Forbes er ikke dette første gang mat og drikke har blitt omdøpt av politiske årsaker. Under første verdenskrig ble «sauerkraut» (surkål) omdøpt til «Liberty Cabbage» i USA for å distansere retten fra dens tyske røtter, og i 2003 ble pommes frites omdøpt til «Freedom Fries» i protest mot Frankrikes motstand mot Irak-krigen.
Ironisk nok var Americano selv en omdøping, oppkalt etter amerikanske soldater i Italia under andre verdenskrig, og nå blir den omdøpt igjen.
Informasjon om AI i VG-artikler",Error generating text.,no
28_14_03_2025,Ytterligere tre norske hoppere suspendert,Brede Bleiklie Thomassen,https://gfx.nrk.no/mG1hU2fDWc9SSOXC5LKuWgOe1eBxaBquQQq5juYulNcA.jpg,2025-03-13 13:10:00,https://www.nrk.no/sport/ytterligere-tre-norske-hoppere-suspendert_-_-tom-for-ord-1.17338403,Sports,"– Det er så alvorlig og sjokkerende at jeg nesten er tom for ord. Jeg har igjen behov for å si unnskyld til alle som er sveket og lurt, sier sportssjef for hopp Jan-Erik Aalbu.
Det internasjonale skiforbundet FIS offentliggjorde de nye suspensjonene torsdag.
PREGET: Jan-Erik Aalbu, som møtte pressen etter nyheten om flere utestengelser av norske utøvere. Foto: Heiko Junge / NTB
– Det har vært funn som har ført til mer mistanke om manipulering. Det har resultert i den midlertidige suspensjonen av tre andre utøvere som var i Trondheim, sier kommunikasjonsdirektør i FIS, Bruno Sassi.
Suspensjonen gjelder for de norske hopperne Robin Pedersen, Kristoffer Eriksen Sundal og Robert Johansson.
Ifølge FIS skal det ikke være den samme type manipulasjon som er funnet nå, som ble funnet i Marius Lindvik og Johann André Forfangs dresser tidligere.
Fra FIS sin pressekonferanse torsdag ettermiddag. Sandro Pertile i midten. Foto: Hanna Hiim Sindre / NRK
– Viser systematisk juks
Lindvik og Forfang er suspendert for «påstått involvering i ulovlig manipulering av utstyr»
– Hva fant dere i de nye dressene?
– Det kan jeg ikke svare på, siden det er en del av granskingen, sier renndirektør i FIS Sandro Pertile.
KOMMENTATOR: Jan Petter Saltvedt. Foto: Martin Leigland
NRKs sportskommentator Jan Petter Saltvedt mener at den nye utviklingen viser at saken er mye mer alvorlig enn først antatt.
– Det viser at det har blitt løyet underveis og det er under en helt annen alvorlighetsgrad enn det som har kommet frem. Hele det norske landslaget har hatt dresser som har blitt jukset med, og da viser man systematisk juks i enda større grad, sier Saltvedt.
Les hele bakgrunnen for saken her:
Hoppskandalen: Dette har skjedd
Norge ble snikfilmet Fredag kveld ble landslagstrener Magnus Brevig og skredder Adrian Livelten snikfilmet mens de satt bak lukkede gardiner på Norges systue under VM på hjemmebane. Videoen viser at godkjente hoppdresser ble demontert og manipulert, noe som er brudd på reglene. Foto: Skjermdump @jakubBalcerski / X
Norske hoppere ble disket Videoklippet fant raskt veien til utenlandske hoppledere og medier, og Polen, Østerrike og Slovenia gikk sammen om å legge inn en protest mot Norge. Den ble først avvist, men etter endt VM-konkurranse, der Marius Lindvik trodde han hadde hoppet ned til sølvmedalje på hjemmebane, gikk Det internasjonale skiforbundet (FIS) grundigere til verks. De åpnet opp hoppdressene og fant at det var sydd inn et stivere materiale i sømmene, noe som kan gi dressene bedre flyferdigheter. Det er ulovlig. Både Johann André Forfang og Marius Lindvik ble derfor disket. Foto: Anders Engeland / NRK
Nektet for juks Hoppsjef Jan-Erik Aalbu og landslagstrener Magnus Brevig møtte pressen etter diskingen. Begge avviste at det var snakk om juks. Foto: Terje Pedersen / NRK
Varslet gransking Formiddagen etter avsløringen om Norges manipulasjon av hoppdresser, kom FIS med nyheten om at de åpner gransking mot Norge.
Norsk helomvending Søndag ettermiddag møtte hoppsjef Aalbu pressen igjen. Da innrømmet han at det var snakk om bevisst juks. Han sa samtidig at han ikke hadde visst noe om det, og at dette kom til å få konsekvenser. Landslagstrener Brevig, som var med i videoen, var ikke med på pressekonferansen. Foto: Erlend Lånke Solbu / NRK
– Helt knust Forfang og Lindvik sendte ut en pressemelding søndag kveld der de opplyste at de var helt knust, at de aldri ville ha hoppet med dressene dersom de visste at de var manipulert, og at de har hatt full tillit til støtteapparatet.
Sponsor trakk seg Mandag morgen offentliggjorde Help, mangeårig samarbeidspartner med norsk hopp, at de trekker seg fra avtalen med umiddelbar virkning. – Det sier seg selv at det ikke er forenlig å ha vår logo på draktene til et lag som jukser, skrev kommunikasjonsdirektør Dag Are Børresen i en E-post til NRK.
Landslagstrener og skredder ble suspendert Mandag ettermiddag sendte Norges Skiforbund ut en pressemelding med informasjon om at Magnus Brevig og Adrian Livelten er suspendert fra sine stillinger med umiddelbar virkning. Begrunnelsen var at opplysningene som har kommet frem i saken, er så alvorlige at det gir grunnlag for suspensjon av ansettelsesforholdene.
Nammo fjernet logo Mandag ettermiddag sendte Nammo, Hopplandslagets største sponsor, en pressemelding. Der kom de med sterk kritikk. De skrev at Nammos avtale med Norges Skiforbund (NSF) ikke er sagt opp, men at deres logo er fjernet inntil videre.
Brevig møtte pressen Mandag ettermiddag møtte den nå suspenderte landslagstreneren Marius Brevig et samlet pressekorps. Der fortalte Brevig at han støttet avgjørelsen om å bli suspendert, og innrømmet å ha jukset. Han la seg også flat og uttalte at han angret. Foto: Annika Byrde / NTB
Skredderen beklaget Mandag kveld uttalte den nå suspenderte skredderer Adrian Livelten seg for første gang gjennom en pressemelding. Der kom han med en unnskyldning og fortalte at han ville angre på handlingen resten av livet.
Assistenten ble suspendert Klokka 18.00 tirsdag kom beskjeden om at Thomas Lobben, assistent på hopplandslaget, også er suspendert. – Vi ble fartsblinde og jeg er oppriktig lei meg for at vi tok en meget dårlig avgjørelse, sa Lobben i en pressemelding.
Åpnet om juks: – Noe absolutt alle gjør Onsdag avslørte de norske idrettsheltene Johan Remen Evensen, Anders Jacobsen og Daniel-André Tande at de bevisst jukset for å oppnå resultater. I en stor NRK-sak fortalte de sannheten i et håp om at den norske hoppskandalen skal føre til noe positivt. Foto: Tom Balgaard / NRK
Utestengt Den norske hoppduoen Marius Lindvik og Johann André Forfang har fått midlertidig konkurransenekt av FIS. Beskjeden fra FIS kom like etter klokka 16.00. Forfang var på vei til Værnes, men måtte snu.
Korsen trekker seg Stine Korsen er ferdig som leder i hoppkomiteen i Norges Skiforbund (NSF). Det betyr at hun også er ferdig som styremedlem i forbundet. Korsen meldte om sin beslutning torsdag.
Toyota fjerner logoen Sponsoren Toyota fjerner logoen sin. Det bekrefter informasjonssjef i Toyota Norge, Espen Olsen, til NRK. Det gjør de i påvente av Fis sin granskning av Marius Lindvik og Johann André Forfang. Foto: Frode Søreide / NRK
Blir midlertidig hovedtrener Anders Fannemel blir midlertidig hovedtrener for de norske hoppherrene. Det bekrefter mediekontakt Steinar Bjerkmann til NRK. Det betyr også at Bine Norčič likevel ikke blir hopptrener. Han fikk oppgaven tidligere denne uka etter at Magnus Brevig ble suspendert av Det norske Skiforbundet (NSF). Det slovenske nettstedet Siol.net melder at Bine Norčič reiser hjem til Slovenia.
Tre nye norske utestengelser
Robin Pedersen, Kristoffer Eriksen Sundal og Robert Johansson er også suspendert etter flere mistenkelige funn i hoppdressene. Ifølge FIS skal det ikke være den samme type manipulasjon som er funnet nå, som ble funnet i Lindvik og Forfangs dresser. Det bekrefter FIS på en pressekonferanse i Trondheim.
Vis mer
REAGERER: NRKs sportskommentator Jan Petter Saltvedt om tre nye utestengelser.
Du trenger javascript for å se video.
REAGERER: NRKs sportskommentator Jan Petter Saltvedt om tre nye utestengelser.
– Jeg har sviktet
Jan-Erik Aalbu møtte pressen torsdag ettermiddag.
Det gjorde han sammen med skipresident i Norges Skiforbund, Tove Moe Dyrhaug, og generalsekretær Ola Keul – kort tid etter at FIS hadde holdt sin pressekonferanse.
Aalbu beklaget at han ikke har klart å fange opp ukulturen om juksing i norsk hoppsport.
– Jeg er så inderlig lei meg for at jeg har vært så naiv og godtroende at jeg ikke har klart å fange opp det som virker å være en usunn og skadelig kultur i Hopp-Norge, og etter alt å dømme i resten av hoppverdenen, sier Aalbu, og fortsetter:
– Jeg skulle så gjerne ønske at jeg hadde forstått dette tidligere. Manipulasjon og juks ble bevisst brukt som metoder for å oppnå fordeler i idretten. Det gjorde jeg ikke. Dermed har jeg også sviktet som leder, sier Aalbu.
Han vil ikke si noe om hvor vidt de tre i det norske støtteapparatet som er suspenderte kan fortsette i sine stillinger.
– Det vil jeg ikke spekulere i nå. Nå skal det være en gransking på det, så nå får vi ta tiden til hjelp og finne ut om det er mulig, sier Aalbu til NRK etter pressekonferansen.
Tove Moe Dyrhaug og Jan-Erik Aalbu på pressekonferansen torsdag. Foto: Heiko Junge / NTB
Går ikke av
Aalbu startet i jobben som sportssjef i august 2024.
Han forteller at han hele veien siden jukseskandalen sprakk har vurdert sin stilling.
– Jeg har vurdert dette grundig selv det siste døgnet. Jeg har likevel gjennom samtaler gjennom dagen med skipresidenten, generalsekretæren, hoppmiljøet, FIS og våre sponsorer besluttet at jeg enn så lenge kommer til å stå i stillingen.
Skipresident Tove Moe Dyrhaug sier at det har vært krevende dager for norsk hoppsport.
Hun støtter Aalbu som sportssjef.
– Han har jobbet på og jeg er sikker på at han ikke kjente til denne prosessen, så vi har tillit til han, sier Moe Dyrhaug.
Vil ha fakta på bordet
Etter pressekonferansen spurte NRK skipresidenten om avsløringen de tidligere norske skihopperne Daniel André Tande, Johan Remen Evensen og Anders Jacobsen kom med onsdag.
Der fortalte de om juks og ukultur gjennom mange sesonger.
SKIPRESIDENT: Tove Moe Dyrhaug. Foto: Heiko Junge / NTB
– Nei, jeg tenker at når vi er i den situasjonen som vi er i, så må vi få fakta på bordet. Og vi har en gransking via FIS som vi ønsker velkommen, sier Moe Dyrhaug.
– Men er det ikke da grunn til å tro at dette har skjedd før, og ikke bare den ene gangen inn mot hopprennet på lørdag – ut ifra det du har hørt?
– Det er jo som jeg sier. Nå er vi i den granskingen og vi må se hvordan vi tar det her videre. Men det viktigste nå er at vi ikke starter en gransking ved siden av FIS, som kanskje skaper enda mer intriger, eller at vi finner et annet resultat enn dem, kommenterer skipresidenten.
– Sovner tidlig
Aalbu kommenterer avsløringene slik:
– Jeg har bare lest mediene fra i går. Da jeg var hoppsjef sist, så var det hvert fall ikke noen ukultur. Og jeg kan bare fortelle om det jeg har vært med på i mine første sju-åtte måneder nå, og til nå har jeg ikke visst at det var noen ukultur.
LEGGER SEG TIDLIG: Jan-Erik Aalbu. Foto: Terje Pedersen / NRK
– Hvordan kan du ikke ha visst om dette?
– Det er vanskelig å si. For det første tror jeg det er veldig mange som ikke vet om det. Det er noen personer som driver og syr dresser, og de syr dresser sent på kvelden og gjerne på natta. Og undertegnede legger seg halv ti-ti og sovner fort, for han er snart 62 år og drikker cola zero. Så jeg er ikke oppe hele natta og følger med på det der i det hele tatt. Og jeg har stolt på mannskapet mitt at de har fulgt reglene til FIS, sier hoppsjefen.
– Hva frykter du skjer nå fremover, siden det skjer så mye?
– Nå frykter jeg ingenting lenger.
Aalbu var tidligere hopp- og kombinertsjef i perioden 2002 til 2004.
– Stor skade
Etter at FIS satte i gang med en gransking av Norge etter hoppjukset i VM søndag, så samlet de inn alle norske hoppdresser.
FIS opplyser at det ikke er funnet feil i dressene hos kvinnelaget eller i kombinert.
– Vi skjønner at dette ikke er de beste tider for skihopping. Men vi har regler og vi ønsker at de respekteres. I denne saken handler det om manipulering med vilje. Det må vi se på, sier renndirektør i FIS Sandro Pertile.
– Dette har allerede gjort stor skade på skihopping som sport, sier Pertile.
Generalsekretær i FIS Michel Vion var også til stede for å fortelle om de ytterligere suspensjonene.
– Vi er her for å stå frem med det fulle bilde, sier generalsekretær Michel Vion.
– Det er også viktig å understreke at etterforskningen blir gjort av FIS sin uavhengige etikk-kommisjon. Det er ikke vi som skal gjøre det. De er uavhengige. Vi gir rapporter og bevis til dem.
UTESTENGT: Kristoffer Eriksen Sundal fikk vite om suspensjonen av NRK. Han ønsket ikke å la seg intervjue. Foto: Andreas Hagen / NRK
– Alt på det rene
NRK møtte Kristoffer Eriksen Sundal i Holmenkollen få minutter etter at han ble suspendert, noe han selv ikke hadde fått med seg på det tidspunktet.
Sundal ønsket ikke å la seg intervjue.
Benjamin Østvold, som er en av nordmennene som deltar i Holmenkollen, sier at han prøver å ha det så gøy som mulig.
– De må bare se på alt utstyr jeg har. Jeg har alt på det rene, sier Østvold.
Om kontakten med de andre norske utøverne svarer at det blir mellom dem og han.
– Det er ikke noe jeg trenger å uttale meg om, men det er kjipt, sier hopperen.
I AKSJON I HOLMENKOLLEN: Benjamin Østvold. Foto: Terje Bendiksby / NTB
– Må undersøke
På pressemøtet med FIS-toppene ble også NRK-saken der tre tidligere norske skihoppere gikk ut og fortalte om omfattende juks i hoppsporten tatt opp.
– Vi har sagt at la oss få etterforske saken. For jeg er sikker på at mange ting vil komme ut av dette. Det er litt for lett for andre å si «jeg har jukset». «Reglene er ikke gode nok.» «Vi var i stand til å jukse hele tiden.», sier Michel Vion – og fortsetter.
– Så vi må undersøke dette og se. Kanskje vi må be Magnus (Brevig) å delta i etterforskningen med oss.",Error generating text.,no
7_14_03_2025,Knuser historisk plass: –⁠ Vi har en rasistisk president,Lytt til saken,https://akamai.vgc.no/v2/images/4b045882-b0e7-4203-9308-6b6344888fba?format=auto&w=1080&s=93ab52b58752ab1f2bbe34fea8a69a7a85342b1a,2025-03-13 18:46:55,https://www.vg.no/nyheter/i/RzB1bO/knuser-black-lives-matter-plass-vi-har-en-rasistisk-president,Politics,"Her fjerner gravemaskinen «Black Lives Matter» – på republikanernes bestilling.
For 6 minutter siden
– Det er vondt å se på.
Michelle (35), mannen Alexander (35) og datteren Emeri (3) står foran veisperringene til det som inntil for bare noen dager siden het Black Lives Matter Plaza.
Her, på gaten like ved Det hvite hus i Washington D.C., samlet titusenvis av demonstranter seg for å kjempe for svartes rettigheter i USA etter drapet på afroamerikanske George Floyd i 2020.
Stedet ble historisk.
Demonstrantene malte «BLACK LIVES MATTER», navnet på bevegelsen som spredte seg over hele USA, i store bokstaver på gaten. De fleste av dem var kritiske til Trump, som også da var president.
Ordføreren i byen gjorde bokstavene permanente, døpte plassen Black Lives Matter Plaza og satte opp skilt.
Truet med milliardkutt
Etter at Trump kom tilbake til Det hvite hus har presset fra republikanerne i Kongressen økt på å få skriften fjernet. De truet med å holde tilbake millioner av dollar i føderal støtte til Washington D.C.
Å fjerne skriften tolkes som en del av Trumps kamp mot «woke» og liberal politikk innført av demokratene.
– Vi har avsluttet tyranniet med såkalt mangfold, rettferdighet og inkluderingspolitikk, og landet vårt vil ikke lenger være woke, sa Trump i sin tale til Kongressen nylig.
Til slutt ga ordføreren i D.C., demokraten Muriel E. Bowser, etter for presset.
– Nå er fokuset vårt å sørge for at innbyggerne og økonomien vår overlever, begrunnet hun.
Plassen skal omdøpes til «Frihetsplassen».
Leste du? På innsiden av Trump og Musks utrenskinger: –⁠ Er jeg den neste?
Dette er ikke den eneste kampen Washington D.C. står i.
Trump-administrasjonen forsøker å minske byens makt på flere fronter:
Republikanerne har fremmet lovforslag som reduserer byens makt, blant annet vil de ta fra byens innbyggere muligheten til å velge sin egen ordfører og lokale styre.
Trump har uttalt at han vil at Washington D.C. skal underlegges føderal kontroll. D.C. er allerede en by der mye kontrolleres på det nasjonale nivået, blant annet rettsvesenet.
Trump har også krevd at ordføreren «rydder opp» i byen, og nå er blant annet telt der hjemløse sov blitt fjernet fra gaten.
Trumps effektiviseringssjef Elon Musk har satt i gang en voldsom utrensking av byråkratiet i hovedstaden, og gitt tusenvis sparken. Dette kan bety milliarder av kroner i tapte inntekter for byen.
Vis mer
Mener Trump gjør rasisme «ok»
Da VG kommer til den kjente plassen er en gravemaskin og flere arbeidere i full sving med å knuse den brosteinslagte gaten og asfalten under oss.
De enorme bokstavene dekker to kvartaler. Jobben med å få dem fjernet og å legge ny vei er anslått å koste 610.000 dollar – 6,5 millioner norske kroner.
– Det er ufølsomt, men ikke overraskende, sier Michelle til VG, som står og ser på sammen med mannen og datteren.
– Jeg skjønner ikke hvorfor de gjør dette. Det er unødvendig. De bryr seg ikke om dem som ser annerledes ut, sier mannen Alexander.
Ekteparet synes Trumps nye regjering i praksis legitimerer rasisme.
– Trump sier det ingen andre før pleide å si. Men nå har han gjort det ok å si disse tingene.
Her fester de for Trumps nye USA: –⁠ Nå er det vi som er vinnern e
Trump er flere ganger blitt anklaget for å være rasist opp gjennom årene, men avviser dette selv.
Trump har kalt Black Lives Matter-demonstranter «dyr» og sammenlignet migranter med hunder. Han har også uttalt at «det finnes gode folk på begge sider» i forbindelse med høyreekstreme protester.
Selv har han sagt at «jeg er den minst rasistiske personen i rommet» og hevdet at ingen andre har gjort så mye for USAs svarte befolkning som ham. Han økte støtten sin blant særlig svarte menn under presidentvalget.
Kritikere oppfatter likevel flere av handlingene hans som diskriminerende. For eksempel det at han nå fjerner Black Lives Matter-skriften og at han nylig avskaffet kvotering og krav til mangfold (såkalt DEI) ved ansettelser.
– Hva slags budskap sender dette?
Caroline (24) har også kommet for å se med egne øyne at de store, gule bokstavene fjernes.
Hun går bort til en av bygningsarbeiderne og spør om hun kan få lov til å ta med seg en bit av den knuste asfalten hjem.
Det får hun.
– Det er trist og det knuser hjertet mitt. Vi har en rasistisk president. Hva slags eksempel er det han setter for våre barn? Hva slags budskap er det han prøver å sende? spør hun.
For 24-åringen var Black Lives Matter et symbol på fremgang. Nå som slagordet fjernes, opplever hun det som om USA går tilbake i tid.
– Trump er imot hele bevegelsen, det er åpenbart. Vi burde være landet som står opp for menneskerettigheter. Men nå knuser vi i stedet kunst som sier at folk betyr noe.
Caroline ser rundt seg. Noen få mennesker har stoppet opp for å kikke og ta bilder, men det er ingen store protester. Ingen folkemasser med ropert og skilt.
Opposisjonen i USA flommes over av dårlige nyheter og fremstår nesten paralysert.
– Folk er slitne av å stå opp for sakene de tror på, sier Caroline.
En enslig demonstrasjon
Én demonstrant har riktignok møtt opp. Det er Nadine Seiler (59). Hun er en kjenning av VG, for vi har møtt henne rundt om i USA på store nyhetshendelser. Hun reiser rundt for å protestere høylytt mot Trump.
– Det er så skuffende at vi har kommet til dette punktet. Vi svarte betyr ingenting for denne administrasjonen, mener Seiler.
På det litt lurvete, velbrukte tekstilbanneret hennes står det nå «Black Lives Matter, Trump can't erase us». Under demonstrasjonene i 2021 sov hun nettopp her, ute på gaten, i telt i ukevis. Men nå har selv 59-åringen begynt å få nok.
– Jeg vurderer å flytte tilbake til fødelandet, Trinidad og Tobago, etter 36 år i USA.
Kennedy og kvinnene: Slik vil de revolusjonere USA
På gaten møter VG én person som støtter at Black Lives Matter-slagordet blir fjernet.
– Jeg er ok med at de tar det bort. Jeg jobber her og bor like ved, og bokstavene ga meg ingen god følelse. Jeg kan ikke forklare helt hvorfor, sier kvinnen, som ikke vil ha navn og bilde i VG, og som ikke vil utdype mer.
Så går hun videre, og gravemaskinen kjører bort for dagen.
De gulmalte bokstavene «BLACK» og «LIVES» står inntil videre igjen på gaten.
«MATTER» er knust til det ugjenkjennelige.",Error generating text.,no
