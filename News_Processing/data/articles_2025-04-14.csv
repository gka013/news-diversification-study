aid,title,author,image_url,published_date,article_url,category,raw_text
1_14_04_2025,Uklare mål og svak klimalov hindrer effektiv klimapolitikk,Tor Håkon Jackson Inderberg,https://premium.vgc.no/v2/images/08e43f99-cf6f-4a75-a0eb-c4727eb42e96?fit=crop&format=auto&h=1369&w=2048&s=584a4ea895a7d96ed81e94e10b16eff52bc1c3b4,2025-04-14 07:00:00,https://www.aftenposten.no/meninger/debatt/i/1MbzVX/uklare-maal-og-svak-klimalov-hindrer-effektiv-klimapolitikk,Politikk,"Med enda et vagt klimamål uten styringsstrukturer kan man lure på om Stortinget ønsker at vi skal nå klimamålene.
Regjeringen annonserte nylig et nytt klimamål om 70–75 prosent klimakutt innen 2030 sammenlignet med 1990 – et mål som skal nås i samarbeid med EU. Noe spesifikt nasjonalt mål ønsker de ikke.
Klimameldingen legger ikke opp til vesentlige endringer i styringssystemet. Dermed er det det duket for nok en runde med uklar styring mot uklare mål – med mindre Stortinget tar grep.
Lær av Storbritannia
En vesentlig årsak til uklar styring ligger i den norske klimaloven, vedtatt i 2017. Inspirasjonen for loven var den britiske klimaloven. Den ble vedtatt i 2008 med støtte fra alle de politiske partiene. Den er omfattende, men forenklet består den av tre sentrale pilarer som logisk hører sammen:
Forpliktende innenlandske og langsiktige utslippsmål
Karbonbudsjetter
En uavhengig og faglig klimakomité
Disse tre pilarene er nødvendige for å gi britene det klimapolitikken i Norge har manglet: langsiktighet, troverdighet og politisk ansvarliggjøring.
Den britiske klimaloven er blitt en gullstandard som andre klimalover måles etter. De langsiktige utslippsmålene er bindende og nasjonale og tilfører dermed en svært viktig egenskap i klimapolitikken: et felles mål som binder nåværende og fremtidige regjeringer uansett kulør. Dette gir politisk langsiktighet.
Den andre pilaren, karbonbudsjettene, deler utslippsmålene opp i perioder som spenner over valgperiodene. Dermed får de operative delmål, som enhver sittende regjering må svare for. Det blir vanskeligere å skyve vanskelige politiske valg over på neste regjering. Dette bidrar til å gi klimapolitikken troverdighet.
Den tredje pilaren, en uavhengig og faglig basert klimakomité, er både rådgiver og vaktbikkje. Klimalover er overordnede og såkalte «rammelover», som ikke inneholder konkrete virkemidler (disse er det fortsatt fullstendig opp til regjeringen og parlamentet å vedta). Da er det viktig med et uavhengig organ som gir råd, blant annet om karbonbudsjetter, og følger med på og utløser alarmen dersom regjeringen ikke ligger an til å gjennomføre nødvendig politikk. Dette er viktig for å kunne ansvarliggjøre politikerne.
Grønn bok: et verktøy med potensial
Grønn bok, regjeringens rapportering om klimastatus etter klimaloven, er kanskje det viktigste verktøyet for å koordinere norsk klimapolitikk. Men med uklare mål mister Grønn bok mye av sitt potensial.
Norge har aldri nådd et eneste nasjonalt utslippsmål
Norge har lenge hatt ambisiøse klimamål på internasjonalt nivå, mens nasjonale kuttambisjoner har vært vage eller mindre forpliktende. Norge har aldri nådd et eneste nasjonalt utslippsmål. Nå ønsker ikke regjeringen engang å ha et nasjonalt mål, til tross for sterke og klare faglige råd om viktigheten av det.
Årsakene til manglende nasjonal måloppnåelse er flere, men viktige deler av svaret ligger i manglende koordinering av klima- og energipolitikken. Politikken er kompleks, og sammenhengen mellom virkemidler og resultat er usikker. Derfor fungerer ikke vanlig demokratisk ansvarliggjøring uten klare mål og et godt styringssystem. En solid klimalov er grunnsteinen i et godt styringssystem for klimapolitikken.
Derfor var det en tapt mulighet da Norge vedtok sin klimalov. Den var nemlig en blek kopi av internasjonalt testede prinsipper, prinsipper som er brukt i mange andre land. Britene har kuttet halvparten av sine utslipp, mens Norge har kuttet 9,1 prosent fra 1990-nivå. Den britiske klimalovens prinsipper virker godt: De kutter utslipp, gir industrien nødvendig forutsigbarhet og øker kostnadseffektiviteten ved bedre planlegging.
Hvordan bygge en klimalov som fungerer
Norsk klimapolitikk mangler langsiktighet, troverdighet og forutsigbarhet, og mye av dette skyldes manglende ansvarliggjøring. Med enda et vagt klimamål uten styringsstrukturer kan man lure på om Stortinget ønsker at vi skal nå klimamålene.
Et første naturlig skritt for å forbedre mulighetene for å nå klimamålene vil være å bygge ut klimaloven til det verktøyet den kan være: et helhetlig og logisk sammenhengende styringsverktøy.
Men det krever at viktige elementer tas inn, uten å uthules: Tydelige innenlandske mål, forpliktende karbonbudsjetter og en uavhengig klimakomité bør være blant disse, noe også Klimarådet fra Norsk Klimastiftelse anbefaler. Grønn bok bør videreutvikles.
Først med disse grepene vil Norge kunne gå fra å ha en utvannet klimalov til å få en klimalov som faktisk fungerer som et virkemiddel for å nå klimamålene."
2_14_04_2025,Partifellen som går åpent ut mot Trump: – Russland ler av oss,Jørn H. Skjærpe,https://www.dagsavisen.no/resizer/v2/ECB3HYDC6JD4RCG7UBJRCKS6ZM.jpg?smart=true&auth=4909a521b036c121c99f54faef2e65ab832b7a3446a84a716c4652d96fabc9d3&width=1200&height=630,2025-04-14 04:00:00,https://www.dagsavisen.no/nyheter/verden/2025/04/13/partifellen-som-gar-apent-ut-mot-trump-russland-ler-av-oss,Politikk,"Kongressmannen Don Bacon (61) representerer delstaten Nebraska i Representantenes hus i den amerikanske kongressen. I motsetning til de fleste av partifellene i Huset og Senatet, er Bacon åpent kritisk til valg gjort av president Donald Trump.
– Russland og Kina ler av oss nå. Vi har sparket en av våre beste ledere, sa Bacon til
CBS News
etter at Trump og hans administrasjon sparket sjefen for etterretningsorganisasjonen National Security Agency (NSA), general Timothy Haugh.
– De siste ukene har altfor mange av mine republikanske partifeller – inkludert Trump – behandlet Russland med silkehansker, skrev Bacon nylig i et innlegg i
The New York Times
, om håndteringen av krigen i Ukraina og med beskjed om at USA må stå opp mot russernes Vladimir Putin.
Russland og president Vladimir Putin gikk til fullskala invasjon av Ukraina i februar 2022. Kritikere som Don Bacon mener Donald Trump ikke har vært tøff nok mot Putin.
(Vyacheslav Prokofyev/AP)
Kongressmannen, som sitter i Forsvarskomiteen i Huset, har dessuten foreslått en lov som gir Kongressen rett til å blokkere tollvedtak gjort av presidenten, noe blant andre
Axios
og
Finansavisen
har omtalt.
Toll-forslaget kommer i kjølvannet av Trumps tollkrig. Trump har i etterkant refset Bacon, samt et dusin andre republikanere i Kongressen som har tatt til orde for en slik lov, og kalt dem «opprørere».
Donald Trump er tilbake i maktens korridorer i Det hvite hus.
(Pool via AP/AP)
Republikanerens «lilla» distrikt
Gerard Toal er professor ved amerikanske Virginia Tech, og følger amerikansk innen- og utenrikspolitikk tett. Han svarer på hvorfor Don Bacon går åpent ut mot Trump, og ikke minst hvorfor han «tør» å gjøre det – gitt at Trump har for vane å slå hardt ned på partifeller som kritiserer ham.
– All politikk er lokalpolitikk (Eng.: «All politics is local»), sa en gang den tidligere lederen i Representantenes hus, Tip O'Neill. Det betyr at for å forstå handlingene til et medlem av Kongressen, må man først se på politikerens distrikt og dets sammensetning, innleder Toal til Dagsavisen.
Gerard Toal, professor ved Virginia Tech, her avbildet under et besøk i Oslo.
(Jørn H. Skjærpe)
---
Representantenes hus
(ofte bare kalt Huset) består av 435 medlemmer, valgt i enmannskretser. Kretsene er fordelt mellom delstatene etter befolkning, og samtlige medlemmer av Representantenes hus velges annethvert år. (
NTB
)
---
Toal forklarer at Donald Trump tidligere har forsøkt å «slå ut» Don Bacon i primærvalget, med andre og mer «Trump-vennlige» kandidater i partiet, men at han har mislyktes med dette.
– Don Bacon ble gjenvalgt med bare noen tusen stemmer i forrige valg (rundt 8300 stemmer i 2024-valget og 6000 i 2022, journ.anm.), sier Toal og fortsetter:
– Distriktet hans (Nebraskas 2. distrikt) er det vi kaller et «lilla» distrikt som kan vippe begge veier politisk, så Bacon trenger så mange moderate demokratiske stemmer som mulig for å bli gjenvalgt. Han oppfører seg derfor slik man kan forvente at han skal oppføre seg for å holde på kongressplassen sin.
Les også:
USA-kjenner: – Trump «adlet» Vance da han valgte ham
(+)
Trump, «den store sjefen»
Hilmar Mjelde, professor i statsvitenskap ved Høgskulen på Vestlandet, påpeker at det er få republikanere som Bacon i Kongressen.
– Trump får kritikk fra tid til annen av et knippe moderate republikanere, som Bacon, Maine-senator Susan Collins og Alaska-senator Lisa Murkowski. De er innvalgt av mer moderate velgere og er ikke representative for partiet generelt, forklarer Mjelde til Dagsavisen.
Som Dagsavisen før har omtalt
, har Det republikanske partiet de siste årene blitt kalt «Trumps parti», nettopp fordi Trump har hatt en så enorm makt over de sentrale politikerne i partiet.
Don Bacon forsøker å tekkes velgere som kan vippe både til demokratisk og republikansk side, mener ekspert.
(KENT NISHIMURA/AFP)
Men det har vært merkbar nervøsitet i de republikanske rekkene over Trumps tollpolitikk den siste tiden, mener ekspertkollega Gerard Toal.
– Representantene vet at dette (Trumps toll-grep, journ.anm.) er generelt upopulært, og de frykter hva dette vil gjøre med økonomien. De vil få skylden, og de vil da miste sine seter, sier han.
Hvis USA er på vei mot en resesjon og betydelige prisstigninger, vil derfor «ren og skjær eksistensiell bekymring for egen overlevelse» få noen republikanere i Representantenes hus til å gå mot Trump, forklarer Toal.
– Etter hvert som økonomien sliter, øker sannsynligheten for at de gjør det. Men hvert kongressdistrikt er forskjellig, og noen representanter vil frykte at plassen deres utfordres i primærvalg. Derfor fortsetter de å støtte «den store sjefen» offentlig, selv om de privat kan tenke at han er en tufs, tilføyer han.
Les også:
Snart 100 dager med Trump «2.0»: – Han fortsetter med «flood the zone»
Les også:
Trump, Europa og spillet om Nato: – Han ryster dere ut av sløvheten
(+)
Les også:
Stoltenberg om russisk Nato-trussel: – Det er de som er der ubedt"
3_14_04_2025,Meninger: Trump hjelper Kina,Hanne Skartveit,https://akamai.vgc.no/v2/images/b172e834-bcc6-4d32-ae73-1646a7714e37?format=auto&w=1080&s=65a2fd79251a4cc291808f7c69e29a474446e785,2025-04-13 21:47:54,https://www.vg.no/nyheter/i/PpA2xe/trump-driver-verden-i-retning-kina,Politics,"Donald Trump driver verden inn i Kinas armer. Det gjør oss ikke tryggere. Tvert om.
For 14 minutter siden
Tanken på Kina som verdens nye supermakt har skremt mange, lenge. Et autoritært regime som overvåker sine innbyggere. Som slår ned på dem som mener noe annet enn landets ledere. Og som putter store deler av den muslimske befolkningen, uighurene, i det som kan omtales som konsentrasjonsleirer. Det anslås at det dreier seg om rundt 1 million mennesker.
I amerikansk politikk har skepsisen til Kina og den økende innflytelsen det kommunistiske regimet har fått i verden, vært en av få saker som gjennom de siste årene har samlet demokrater og republikanere. Kanskje den eneste.
Garantisten
Men Donald Trump gjør Kina sterkere. Ikke svakere. Både gjennom utallige tollutspill og påfølgende handelskrig, og gjennom å kutte ut forpliktelser USA har hatt i alle år etter andre verdenskrig.
Der amerikanerne trekker seg ut, rykker kineserne inn. Enten vi snakker om bistand til fattige land, eller i internasjonale organisasjoner.
USA har i moderne tid vært garantisten for den internasjonale rettsordenen. Som stormakt har ikke amerikanerne alltid holdt seg fullt og helt til dette regelverket. Men likefullt har resten av verden visst at USA har vært et slags verdenspoliti som har sørget for at den internasjonale orden har fungert, på et vis.
Nå er USA i ferd med å overlate denne rollen til Kina. Brått fremstår kineserne som beskyttere av det internasjonale handelsregimet. Det er absurd.
Status som utviklingsland
Kina ble tatt inn i Den internasjonale handelsorganisasjonen (WTO) i 2001. Håpet var at de med dette skulle bli en positiv bidragsyter inn i verdensøkonomien. Og at dette, i neste omgang, ville utvikle Kina til et mer demokratisk samfunn.
Det ble hverken demokrati eller positive bidrag til den regelstyrte verdenshandelen. Kina brøt reglene, turet frem som de ville, uten særlig respekt hverken for patenter eller andres rettigheter. Fortsatt, mens Kina har blitt verdens nest største økonomi, har landet status som utviklingsland i WTO, med de fordeler det innebærer.
Gjennom flere tiår har kineserne konkurrert med amerikanerne om fattige lands gunst, både ved å bygge veier og havner, og ved å gi bistand. Når Trump trekker USA ut fra store bistandsprosjekter, gir han i virkeligheten Kina muligheten til å fylle hele det tomrommet amerikanerne etterlater seg. Med den makten og innflytelsen som følger med.
Må stole på hverandre
Men ikke bare skyver Trump den fattige verden over i Kinas armer. Han sørger også for at USAs nære allierte må tenke gjennom hvem de kan stole på i denne verden. Det blir mer og mer tydelig for alle som kan se, at Donald Trumps USA er noe helt annet enn det USA vi har kjent frem til nå.
Dermed må både Europa, Australia, USAs allierte i Asia, og USAs nærmeste naboer, Canada og Mexico, finne ut hvordan de kan sikre sine egne interesser. Hvem de bør handle med, og hva de kan ha som sin plan B i sikkerhetspolitikken dersom USA virkelig svikter.
Europa ser ut til å samle seg på en måte vi ikke har sett på mange år. Både økonomien og forsvaret skal rustes opp. Vi må stole på hverandre, mer enn på USA.
USA har lenge presset på for at europeiske land skulle øke avstanden til Kina. Mange har snakket om at Europa må velge side i en verden delt mellom USA og Kina. Et spørsmål som nå trenger seg på, er hvordan europeiske land kommer til å forholde seg til Kina nå.
Den jevne kineser
Gjør de som noen av USAs allierte i Asia, Sør-Korea og Japan? Da Trump kom med sine første tollutspill, vurderte de å slå seg sammen med sin fiende, Kina, for å møte tollen fra Trump. Noe slikt ville vært utenkelig bare dager i forveien.
For øyeblikket ser det ut til at det er Kina som, i særklasse, er hardest rammet av Trump sin toll. For Kina blir det selvsagt tøft å være utestengt fra det amerikanske markedet. Det er her de har hentet mye av sine inntekter gjennom de siste tiårene.
Men når situasjonen er som den er, har de kinesiske lederne også mulighet til å bygge større velferd for sin egen befolkning. Det har gjennom mange år vært snakket om at den enorme økonomiske veksten til Kina ikke har kommet den jevne kineser til gode.
Ser langt frem
Lederne har ønsket å bygge seg opp gjennom å eksportere varer, og dermed kjøpe opp amerikansk statsgjeld. De vet at USA skylder dem penger, mye penger. I denne gjelden har Kina også et våpen de kan bruke mot amerikanerne.
Kineserne ser langt frem. Det har de alltid gjort. Gjerne hundre år av gangen. Mens amerikanerne skifter administrasjon hvert fjerde år, i høyden hvert åttende.
Så kineserne kan slå seg til ro med at det kommer andre tider. Det kommer tider etter Donald Trump. Og Kina har penger. De kan vente ham ut.
Under press
Det kinesiske selvbildet er av en stormakt som gjennom lange perioder opp gjennom historien har blitt ydmyket av den vestlige verden. Nå er det deres tur.
Derfor er det vanskelig å se for seg en kinesisk leder komme krypende til Trumps Mar-a-Lago for å be om forhandlinger. Stoltheten deres forbyr dem det.
Og når den mektige alliansen mellom USA og den vestlige demokratiske verden samtidig er under så sterkt press, kan Kinas ledere lene seg rolig tilbake. I visshet om at USAs president Donald Trump kan være i ferd med å gjøre Kina til verdens supermakt. Enda tidligere enn de selv hadde drømt om.
Hør podcasten med samfunnsøkonom Erling Røed Larsen (på Podme og VG+)
Dette er en kommentar. Kommentaren gir uttrykk for skribentens holdning.
Relaterte emner
Donald Trump
Kina
Handelskrig
Informasjon om AI i VG-artikler"
4_14_04_2025,Israel frykter tyrkisk kontroll i Syria. Hvor langt vil de gå for å stoppe Tyrkia?,Afshin Ismaeli,https://premium.vgc.no/v2/images/1e5ca0dd-418c-4fa6-8f3b-4ebc1530378a?fit=crop&format=auto&h=1365&w=2048&s=c76a7e779f24721d313ab8cff4889691aa27462a,2025-04-13 20:21:48,https://www.aftenposten.no/verden/i/4BJPv6/israel-frykter-tyrkisk-kontroll-i-syria-hvor-langt-vil-de-gaa-for-aa-stoppe-tyrkia,Politikk,"Israel og Tyrkia strides om Syria og møttes i Aserbajdsjan onsdag. Kan de avverge en større konflikt?
Etter at Assad-regimet falt i desember i fjor, har både Israel og Tyrkia forsøkt å øke sin innflytelse i Syria.
Tyrkia og Israel møttes onsdag i Aserbajdsjan for å snakke om deeskalering. Målet er å unngå «uønskede hendelser» i Syria, ifølge Times of Israel.
Spenningene økte etter at Israel 2. april angrep T4-basen i Syria. Dette er en flybase som ligger ved Palmyra midt i Syria. Israel angrep ifølge rapportene for å stoppe Tyrkias planer om å etablere seg der.
Tyrkia har tatt kontroll over en større del av Nord-Syria og planlegger å utvide innflytelsen sørover. Israel forsøker på sin side å hindre at Tyrkia kommer nærmere Israels grense.
Spørsmålet er hvor skarp konflikten kan bli fremover.
Spenninger mellom Tyrkia og Israel øker
– Israel bør gjøre seg klar for en mulig krig med Tyrkia, ifølge Nagel-komiteens rapport. Det er en israelsk regjeringskomité ledet av den tidligere nasjonale sikkerhetsrådgiveren Yaakov Nagel.
Rapporten advarer om at Tyrkia ønsker å kontrollere regionen, slik de gjorde under Det osmanske riket. Det kan kanskje også føre til krig mellom de to landene.
Ordbruken mellom de to partene er blitt stadig krassere. Tyrkia kalte Israel «den største trusselen mot regional sikkerhet». Den tyrkiske presidenten Recep Tayyip Erdogan ba Gud om å ødelegge «det sionistiske Israel» under Eid-feiringen.
– De siste femten årene har Tyrkia blitt stadig mer fiendtlig mot Israel, forklarer Seth J. Frantzman til Aftenposten. Han er forsker ved den amerikanske tenketanken Foundation for Defense of Democracies.
Israel og Tyrkia hadde et vanskelig, men stabilt forhold før Gaza-krigen i 2023. De prøvde å normalisere forholdet i 2022 og utnevnte ambassadører. Men krigen i Gaza ble et vendepunkt. Tyrkia støttet Hamas og fordømte Israel kraftig. Det har ført til at de to landene brøt diplomatiske bånd i november 2024.
– Erdogan har gått så langt som å sammenligne Israel med Nazi-Tyskland, legger han til.
Ser på Tyrkia som en trussel
I lang tid var det Iran som trakk i trådene i både Libanon og Syria. Men i 2024 mistet Iran kontrollen over begge landene. Først med krigen mellom den Iran-støttede militsen Hizbollah, så med Assads fall.
Tyrkia-støttede militser, som allerede kontrollerte deler av Nord-Syria, så muligheten til å ta enda større områder. Dette bekymrer Israel. De ser på Tyrkias økte makt som en trussel.
– Israel presser på Ankara, som vil ta over rollen Iran hadde i Syria, sier Frantzman.
Tyrkia vil bruke Syria som en buffer mot andre trusler og øke innflytelsen i det øvrige Midtøsten.
Tyrkia støtter den nye syriske regjeringen ledet av Ahmad al-Sharaa. Israel er derimot svært skeptisk til Syrias nye president på grunn av hans tidligere forbindelser til terrorgruppen Al-Qaida.
Idet Assad-regimet falt, rykket det israelske militæret inn i Syria. Statsminister Benjamin Netanyahu mener landet har behov for å kontrollere en 400 kvadratkilometer stor «buffersone» i Syria. De støtter minoriteten drusere og kurdere i Syria, hvilket Tyrkia misliker.
Siden Assad-regimet falt i desember, har Israel bombet Syria over 500 ganger, ifølge Syrian Observatory for Human Rights (SOHR). Målet er å hindre at våpen og militær infrastruktur havner i hendene til fiendtlige grupper.
– Hvis Israel fortsetter med angrep og blander seg inn i syrisk politikk, kan det føre til at Syria samarbeider tettere med Tyrkia om forsvar. Målet er å hindre at Israel ekspanderer mer, skrev tankesmien Crisis Group.
Hva skjedde?
Tyrkia har i flere måneder forhandlet med den nye syriske regjeringen om en forsvarsavtale. Tyrkerne vil trene syriske soldater og skal til gjengjeld få lov til å bruke syriske flybaser i Syria.
– Tyrkia har planer om å sette opp luftforsvar og radar på viktige flyplasser i Syria. Det er en trussel mot Israels frihet til å operere i Syria, ifølge den israelske journalisten Ron Ben-Yishai.
En av de aktuelle flybasene er den strategiske T4-basen. Den ligger nær Palmyra i Homs-provinsen i Syria. 2. april svarte Israel med å bombe flybasen fra luften.
Syriske myndigheter melder at fire personer ble drept. Det ble meldt at tre av de drepte var tyrkiske ingeniører, men dette er ikke blitt bekreftet.
Signalet til Tyrkia var tydelig:
– Ikke bygg en militærbase i Syria, og hold deg unna israelske operasjoner i området, sa en etterretningskilde til Jerusalem Post.
Tyrkia ønsker ingen konfrontasjon med Israel
Etter at Israel angrep T4-basen, sa Tyrkia at de ikke vil ha en eskalering.
– Tyrkia ønsker ikke en konfrontasjon med Israel i Syria, sa Tyrkias utenriksminister Hakan Fidan til Reuters.
Samtidig sa han at «mekanismer» er på plass for å deeskalere konflikten når det trengs.
Da Netanyahu besøkte Washington denne uken, sa Trump at han har et «veldig godt forhold» til Tyrkia og president Erdogan. Han ba også Netanyahu om å være fornuftig og «løse» problemene med Tyrkia.
Forholdet mellom Tyrkia og Israel, som allerede er anstrengt på grunn av krigen i Gaza, kan forverres ytterligere. Likevel mener Frantzman at en krig mellom de to landene er usannsynlig."
5_14_04_2025,– Selv for en stor kunstner er livet skjørt og forgjengelig,Sissel Hoffengh,https://www.dagsavisen.no/resizer/v2/N7EJGZEH3JD2BNDWEWCIPTTO3M.jpg?smart=true&auth=3c920a6c98a9238d0ae669d76e198b9cbaf23c5aa2fc4602fd1751c8dcc3d8e2&width=1200&height=630,2025-04-13 19:12:10,https://www.dagsavisen.no/kultur/2025/04/13/selv-for-en-stor-kunstner-er-livet-skjort-og-forgjengelig,Politikk,"En av årets påskefilmer på kino er «Maria», et psykologisk portrett av Maria Callas, tidenes aller største operastjerne. Filmens handling utspiller seg på 70-tallet, mot slutten av operalegendens liv og har selveste Angelina Jolie i hovedrollen. Pablo Larraíns drama skildrer operastjernens kamp da stemmen hennes begynner å svikte, men stjernestatusen forblir uforandret. Men, hvem var egentlig Maria Callas? Og hva var det som gjorde henne så stor?
Leder for avdeling for dramaturgi og formidling ved Den Norske Opera & Ballett, Hedda Høgåsen-Hallesby og pianist, konsertakkompagnatør og vokalcoach John Lidal, mener det er særlig tre ting som gjør Callas ikonisk som sanger: originalitet, tilstedeværelse og en helt unik stemme som var både kraftfull og lyrisk, med en utrolige dybde og et dramatisk spekter.
Maria Callas-Key Events
Maria Callas er en av de mest legendariske og dramatiske sangerne i operahistorien, kjent for sin ekstraordinære stemme, intense scenetilstedeværelse og uovertrufne evne til å formidle dype, emosjonelle nyanser gjennom musikken.
(Scanpix/AP)
– Hun ble kalt «la divina», den guddommelige. Stemmen hennes var kanskje ikke den vakreste, men den mest personlige og det som virkelig skiller Callas fra andre var hennes dypt, personlige tilnærming til rollene hun spilte, sier John Lidal.
– Det stemmer. Hun var ikke kjent for å ha en perfekt operastemme. I motsetning til en del kollegaer så var ikke stemmen hennes veldig rund, men snarere litt skarp. Jeg tror populariteten skyldes at hun var så til stede, og at det fikk komme inn i stemmen. Hun hadde en helt eksepsjonell formidlingsevne, sier Hedda Høgåsen-Hallesby.
Det perfekte øyeblikket
Hedda Høgåsen-Hallesby har doktorgrad i operastudier og bakgrunn som operaforsker fra universitetene i Oslo og Chicago. Hun introduserte filmen «Maria» på førpremiere i Operaen nylig, og er tydelig på hva det er som gjør at enkelte stemmer, som Maria Callas, har fått kultstatus blant operaelskere.
Leder for avdeling for dramaturgi og formidling ved Den Norske Opera & Ballett, Hedda Høgåsen-Hallesby og pianist, konsertakkompagnatør og vokalcoach John Lidal.
(Sissel Hoffengh)
– Opp gjennom operahistorien har mennesket blitt fascinert av unike stemmer. Noen ganger skjer det at en stemme treffer så voldsomt i menneskene som lytter, at alt liksom stopper opp og gjør at de nærmest føler at den tar pulsen på selve livet, at den er større og bedre og vakrere enn noe annet. Det er slike opplevelser som gjør at folk går mann av huse for å oppleve slike unike øyeblikk. Det er som når man går ut i naturen, og får en helt sublim opplevelse, nærmest litt sånn orgasmisk, og alt sitter der det skal. Opp igjennom historien, så har en rekke mennesker hatt den opplevelsen med de store divaene i operahistorien, som Maria Callas, sier Hedda Høgåsen-Hallesby.
Les også:
Eksperten advarer: Ikke gå i denne kredittkort-fella
(+)
Et ikon
Maria Kalogeropoulos (etternavnet ble senere endret til Callas) ble født i USA i 1923 av greske immigrantforeldre, og vokste opp med en tidlig interesse for musikk. 13 år gammel flyttet hun, sammen med sin mor, fra New York tilbake til Athen etter foreldrenes skilsmisse. Der begynte hun på vokalutdanningen ved det greske nasjonalkonservatoriet, og utviklet seg til å bli en av verdens største operasangere.
– Hun løy om alderen sin, sa hun var 17 år mens hun bare var 13 da hun begynte på musikkonservatoriet i Aten, sier Hedda Høgåsen-Hallesby.
Da hun debuterte profesjonelt var hun bare 17 år gammel, og fikk sitt store gjennombrudd i 1949 da hun overtok en hovedrolle i Wagners «Valkyrien» etter en utøver som var blitt syk. Suksessen fulgte raskt – hun fortsatte å opptre på internasjonale scener i Hellas, Italia, London og USA og høstet stor anerkjennelse. I 1956 åpnet hun New York Metropolitan Operas sesong med en hovedrolle i «Norma».
Dramatisk
Hver rolle hun tok på seg, fra den tragiske Violetta i «La Traviata» til den lidenskapelige Tosca, ble en mulighet til å utforske de dypeste, mest komplekse menneskelige følelsene.
– Jeg hørte et intervju ganske nylig hvor hun sier at en gest gir seg selv når du virkelig leser i musikken, hva som står der så kommer gesten naturlig. Det sier så mye om hennes integritet, hvor seriøst hun tar musikken. Så mer enn stemmen så er det mennesket som i hvert fall jeg fascineres av, sier John Lidal.
MARIA CALLAS
Maria Callas' karriere var preget av kunstnerisk briljans og tragiske personlige konflikter.
(Scanpix/Ap)
Hennes evne til å formidle rått og ufiltrert både fysisk og psykisk lidelse, kjærlighet, svik og lengsel gjorde hennes tolkninger legendariske. Og mange av hennes opptredener har gjort henne til en av de mest uforglemmelige operasangerne gjennom tidene.
– Det levde livet, det er jo det operasangere også skal portrettere. De er ikke bare et instrument, de skal også uttrykke seg dramatisk. Jeg tror stemmen hennes har blitt så legendarisk og mytologisert, nærmest fordi den er umiskjennelig hennes egen. Du er aldri tvil om at det er hennes stemme, den har spor av levd liv, med alle de utfordringer og personlige kamper hun kjempet. Karakteristisk for Callas er den intense tilstedeværelsen til tross for hennes stemmeutfordringer. Det minner oss på at selv for en stor kunstner er livet skjørt og forgjengelig, sier Hedda Høgåsen-Hallesby.
Les også:
Carte Blanche «How Romantic»: En sjelden fysisk kraftanstrengelse
(+)
Fornyet bel canto
John Lidal sier at «før og etter Callas» er blitt en referanse innen sang fordi det Maria Callas gjorde var nyskapende og har tålt tidens tann.
– Hun var den første som valset opp med det som vi kaller bel canto-stilen, ga det en skikkelig overhaling. Tidligere i bel canto, særlig med Rossini, Donizetti og Bellini, så har det vært mange dårlige tradisjoner opp gjennom årene, med
sangere som holdt høye toner i det uendelige, og la til noter som ikke sto der. Callas gikk tilbake til det som komponisten faktisk hadde skrevet, og brukte det for alt det var verdt på en ekspresjonistisk måte, ikke som en show off, men som en del av personasjen, karakteren. Og det var derfor jeg kalte henne for en foregangskvinne. Banebryter. For hun sto i det, og det fikk hun veldig mye motbør på i sin tid.
Hun var den første som valset opp med det som vi kaller bel canto-stilen, ga det en skikkelig overhaling.
—
John Lidal, vokalcoach og pianist
Han hevder få har klart å matche hennes måte å synge på.
– Når jeg coacher sopraner i dag sier jeg at de må absolutt høre på Callas, hva hun gjorde, fordi det står seg selv i dag. Det er så presist, ikke bare musikalsk men – det er mer enn stemmen, det er hele mennesket, innlevelsen, sier han, og ber dem også lytte til ett av de mange intervjuene med Callas som er tilgjengelige.
Angelina Jolie som Maria Callas og Haluk Bilginer som Aristotle Onassis i filmen «Maria».
(Netflix/Another World )
– Etter at karrieren hennes var ferdig, sa hun i et intervju at opera var en døende kunstform: «If we don't try to give it our best, our seriousness, our persuasiveness and dignity, it is not taken in with pleasure, this art form.» Disse intervjuene er en gave, og jeg gir dem til alle mine studenter, sier Lidal.
– De må høre hvordan en så stor kunstner reflekterer, så intelligent og skarpsynt. Studentene blir helt slått i gulvet.
Likevel setter han aldri på en plate med Maria Callas unntatt det hun gjorde på 40-tallet, før stemmen hennes fikk en råere, mer husky klang.
– Men jeg setter gjerne på en video. «Tosca» fra Covent Garden der hun spiller sammen med Tito Gobbi. Callas var den ultimate syngende skuespilleren, med alt hva det innebærer. Hennes «Tosca» fra Covent Garden beviser nettopp dette, sier John Lidal.
Les også:
Hedvig Montgomery: – Det lager problemer når foreldre snoker på barna sine
(+)
Stormfullt kjærlighetsliv
I 1947 møtte Maria Callas den velstående italienske magnaten Giovanni Battista Meneghini. Det var en betydelig aldersforskjell mellom dem – hun var bare 23 år, mens han var 51 – men han ble raskt hennes manager, og deretter hennes elsker og ektemann. Forholdet deres var ofte anspent, og Callas hevdet at hennes tidligere ektemann svindlet penger fra henne. I et intervju med The New York Times i 1970 sa hun «Han fortalte løgner og prøvde å ta æren for alt som hadde med min suksess å gjøre.»
Maria Callas lener seg mot rekkverket på yachten til sin venn Aristoteles Onassis, til høyre, i Nassau på Bahamas i 1967.
(STR/Ap)
Paret skilte lag kort tid etter at Callas innledet en langvarig affære med shippingmagnaten Aristoteles Onassis. Parets romanse fikk mye oppmerksomhet, og Callas ble angivelig knust da Onassis giftet seg med Jackie Kennedy, enken etter president John F. Kennedy, i 1968. Bruddet var mat for kjendispressen, som fremstilte historien om Callas, i likhet med de romantiske operaene hun spilte hovedrollene i; at hun ble sviktet av mannen hun elsket, før hun gikk inn i et forfall som endte med hennes død åtte år senere.
Ikke alle er enige i den fremstillingen. Enkelte hevder også at hun og Onassis opprettholdt kontakten selv etter at han giftet seg med Jackie Kennedy.
Tanken om at en kvinne som hadde kjempet hele livet bare kollapset da hun ble forrådt av mannen hun elsket, er absurd.
—
Daisy Goodwin, forfatter
– Callas var ingen tragedie. Men, akkurat som med Garland, er det alltid nedturen som vektlegges, aldri den gloriøse storhetstiden, sier Daisy Goodwin, forfatter av boka «Diva» i en kommentar i den britiske avisen
The Guardian.
– Tanken om at en kvinne som hadde kjempet hele livet bare kollapset da hun ble forrådt av mannen hun elsket, er absurd. Jeg tror denne myten lever videre fordi vi ønsker å tro at store kvinnelige kunstnere er selvdestruktive. Jeg tror ikke dette var tilfelle med Callas, sier hun.
Les også:
Det er uakseptabelt å kalle Cecilie Hellestveit en folkemordfornekter
(+)
– Legenden om henne blir fordreid av fortellingen om at hun ble forlatt av en mann og gikk inn i en nedadgående spiral. Hun var ikke selvdestruktiv, men svært selvbevisst, noe jeg fant ut da jeg skrev boken om henne, sier Goodwin. Hun minner om at Maria Callas ikke er alene om å bli mytologisert som den store kvinnelige sangeren som dør ulykkelig og alene: Judy Garland, Edith Piaf, Billie Holiday, Janis Joplin, Amy Winehouse, listen er lang.
– Det synes å være noe uimotståelig ved tanken om at en kvinne med et enormt talent skal korsfestes av sin suksess, at hun ikke makter å leve et lykkelig og fullverdig liv.
Goodwin peker også på hvordan Callas er blitt stående som et stort stilikon, som selv i dag inspirerer moteskapere.
– Stilen hennes gjorde henne til et moteikon som fortsatt inspirerer den dag i dag. Erdem Moralıoğlus siste visning var en hyllest til Callas. Men fremfor alt var hun en kvinne hvis genialitet fikk blomstre ukontrollert. Det finnes ikke mange nok av dem i historien, så la oss ikke nedvurdere hennes prestasjoner ved å stemple henne som tragisk, sier hun og legger til om det var noe Maria Callas virkelig sørget over i livet, så vatr det tapet av stemmen.
MARIA
Angelina Jolie spiller Maria Callas i filmen «Maria».
(Netflix/Another World /Courtesy of Netflix)
Vekt og stemmeprakt
Det startet med en heftig slankekur rundt 1954, som bidro til å endre stemmen hennes, sammen med at den selvsagt også modnet. John Lidal har sett mange eksempler på sangere som opplever at stemmen forandrer seg til det verre etter vekttap.
–
Må operasangere ha volum for å kunne synge best mulig?
– Du må ha det. I vekten ligger det en motstand, eller en støtte som vi kaller det, og hvis de er svære så kan de lene seg på det uten at de nesten vet det. Mister de den så vet de ikke hvor de skal ta det fra lenger og begynner de å støtte på feil steder, gjerne litt for høyt slik at det blir litt «knødlete» oppe i halsen her. Og da skjer det at de kan begynne å dale, sier Lidal.
Han presiserer at det derfor er superviktig for sangere å vite hva de gjør sangteknisk med støtten sin selv om de er store.
– Hvis de ikke gjør det, og de taper mye vekt, så kan det være fare på ferde, sier han.
Les også: Bernard Minier:
– Det er uendelig mye elendig skit på strømmetjenestene
(+)
Ekstrem og rasende
På toppen av karrieren skal hun ha spilt 50 forestillinger i året, og resultatet var at Callas' fantastiske stemme begynte å svikte på 1960-tallet. Noen historikere hevder også at Callas var blitt avhengig av mandrax, et medikament Onassis hadde introdusert henne for, som ga hallusinasjoner og førte til at stemmen hennes ble dårligere.
Helt fra hun var veldig ung var hun vant til å bli pushet, først av moren, senere andre.
—
Hedda Høgåsen-Hallesby, leder for avdeling for dramaturgi og formidling ved Den Norske Opera & Ballett,
John Lidal og Hedda Høgåsen-Hallesby er enige om at overbelastning antakelig var det som slet mest på stemmebåndene.
– Helt fra hun var veldig ung var hun vant til å bli pushet, først av moren, senere andre, men jeg tror også det handler om en enorm vilje også til å skape. Hun hadde en så tro på operasjangerens kraft, og sa at opera var både det beste og det verste hun visste, noe jeg kan være enig i. Det kan være så fantastisk og så grusomt. Og Callas var som en misjonær som var villig til å gå inn og formidle dette på dypeste alvor, sier Hedda Høgåsen-Hallesby.
– Kan dette også ha gått utover stemmen hennes, at hun ble utslitt?
– Ja, det var mens hun var i Venezia og sang Brynhild i «Valkyrien». Der kalte Serafin henne ned på rommet sitt og sa at «i slutten av uka skal du synge «I Puritani» av Bellini. Og du må lære deg det nå», forteller John Lidal.
Tullio Serafin var en ledende italiensk operadirigent med et enestående rykte som coach for unge operasangere, og var berømt for å bidratt til å utvikle både Renata Tebaldis og Maria Callas' betydelige talenter. For Maria Callas betydde det blant annet at hun kunne kombinere mange forskjellige komponister og stilarter. Ifølge John Lidal er det ekstremt uvanlig.
– Ja, det er ingen som synger både «Valkyrien» og «I Puritani» i dag. Ingen, sier Lidal.
– Kunne hun synge alt?
– På sitt vis ja.
– Tror dere hun ville vært like stor om hun hadde levd i dag?
– Ja, sier John Lidal.
– Ikke på grunn av stemmen, men det menneskelige. Innlevelsen. Jeg tror hun brukte alt, all konflikten hun hadde inni seg, vri det ut på scenen koste hva det koste ville vokalt og publikum gikk av hengslene.
Bildet er tatt i operaen i Paris 18. februar 1965: Maria Callas sammen med Renato Cioni (t.v) og Tito Gobbi under en prøve på Puccini-operaen «Tosca».
(AFP/AFP)
Han trekker fram Donizettis «Anna Bolena» der Callas tok ut sitt raseri mot kritikerne i den scenen som ofte omtales som the «mad scene», der Anne Boleyn sitter fengslet og venter på henrettelsen. Forestillingen ble spilt i 1957 og Callas opplevde dalende popularitet i Milano fordi hun hadde nektet å opptre en femte gang med La Scalas operakompani. Demonstranter flokket seg utenfor operahuset foran premieren og hun måtte ledsages inn av bevæpnede vakter.
– Hun var så forbannet på kritikerne og stormet fram mot publikum, mens hun sang med rasende stemme: «Guidice! Guidice!» («dommere!»). Deretter brøt det ut et pandimonium, det var en helt eksistensiell opplevelse, og sånt som gjorde henne larger than life, sier John Lidal.
Senere, når Callas ble spurt hvorfor hun opptrådte på den måten, sa hun ifølge Anne Edwards biografi «Maria Callas: An Intimate Biography»: «Fordi Anne Boleyn er en dronning.» I boka forteller Edwards også at da Callas kom hjem på kvelden etter siste forestilling, hadde folk skriblet obskøniteter med dyreekskrementer på inngangsdøren og vinduene hennes.
Les også:
Disse TV-seriene vil du se i 2025
Kravstor
Sammen med den imponerende stemmen, et brokete kjærlighetsliv og stormfullt temperament gjorde at Callas ble kalt en diva helt fra begynnelsen av sin karrieren. I en anmeldelse fra Time i 1956 beskrev magasinet hennes «tørst etter personlig anerkjennelse» som «umettelig».
Selv var Maria Callas Callas avvisende til mange av de forenklede merkelappene hun ble tildelt gjennom hele karrieren. «Jeg er ingen engel, og jeg later ikke som om jeg er det», siteres hun i dokumentarfilmen «Maria By Callas» fra 2017, som inneholder aldri før viste opptak av stjernen. «Det er ikke en av rollene mine. Men jeg er heller ingen djevel. Jeg er en kvinne og en seriøs kunstner, og jeg vil gjerne bli bedømt på den måten.»
– Hun satt høye krav både til seg selv og andre. Og så var hun tydelig. Det ser man jo i intervjuene der hun sier rett ut hva hun mener. Så i den forstand var hun kanskje en diva. På engelsk har de et uttrykk der de sier «commands your attention» og det syns jeg er dekkende for Callas. Hun nærmest tvinger deg å synes at hun er vakker. Jeg vet ikke om hun var skjønnhetsidealet for sin tid, hvor alle kanskje skulle være mer søte og yndige. Callas var mer enn det, hun var slående, sier John Lidal.
Frykt og skuffelse
Avskjedsturneen i 1973 ble en stor skuffelse for mange. Callas var livredd for at hun hadde mistet stemmen og det bar forestillingene tydelig preg av. Lidal kjenner flere som var til stede både i München, London og New York som alle ble skuffet. Men, så var også forventningene skrudd helt i taket.
– Men kunstneren var borte, hun var livredd. Og en kunstner uten selvtillit, det er et grimt syn. Det gjelder i alle sjangere, men særlig for utøvende kunstnere, for alt gjelder der og da, sier John Lidal.
– Hun hadde også en revmatisk muskelsykdom som spilte inn, sammen med det psykiske presset og angsten for å miste stemmen. Og så hadde du den store krisen med Onassis som preget henne. Hun levde jo i en tid da massemediene tok fart, og hun var en operastjerne, og dermed forsidemat, sier Hedda Høgåsen-Hallesby.
Maria Callas-Key Events
Kisten til Maria Callas bæres ut av hennes leilighet i Paris til en begravelsesgudstjeneste i den gresk-ortodokse kirken i Paris, 20. september 1977.
(Jacques Langevin/AP)
Callas' siste operaforestilling var i 1965 i Covent Garden i London. Etter det underviste hun en mesterklasse ved Juilliard School, før hun la ut på en verdensturné i 1973, og sang offentlig for siste gang i 1974. I sine siste år levde hun alene i Paris med bare husholdersken, en venninne og butleren som eneste selskap, og i september 1977 fikk hun et hjerteinfarkt. Hun var bare 53 år gammel.
Stemme-miks
I filmen «Maria» har de mikset opptak av Callas og Jolies stemmer for å få et overbevisende uttrykk. Filmen har fått en blandet mottakelse fra de som kan sin Callas.
– Vårt håp er at filmen kan få flere til å bli interesserte i levende opera i vår tid. Vi spiller «Tosca» her før sommeren, med Marita Sølberg og Elisabeth Teige i den rollen som Maria Callas var kjent for, så her kan folk komme, og oppleve the real deal, sier Hedda Høgåsen-Hallesby.
Om du vil lytte til utvalgte perler, anbefaler Høgåsen-Hellesby Callas' tolkning av Casta Diva fra «Norma».
– Det er en kvinneskikkelse i opera som rommer et enormt spenn av emosjonell dybde. «Casta Diva» har blitt stående i Callas repertoar nettopp fordi den har kompleksiteten som resonnerer med mange, og gjør at du føler deg mindre alene som menneske.
John Lidal har bestemt seg for ikke å se den.
– Nei, jeg blir dårlig av sånt, sier Lidal.
– Maria Callas var en kompleks person og der tror jeg filmen vil ha problemer. Fra det jeg har sett av bilder av Jolie synes jeg filmen ser for litt for polert og glatt ut, at det blir for mye sukker og smør, alt det Callas ikke var. Callas var himmelsk og jordisk på samme tid, sier han.
–
Perfekt uperfekt?
– Hun var sin egen kategori.
Les også:
400.000 vurderer til enhver tid om de orker å stå i arbeid
(+)
Signaturfilm for Jolie
Filmen markerer Jolies gjenkomst som skuespiller. De siste årene har hun foretrukket å regissere filmer mens hun har oppdratt de seks barna, og i fjor uttalte hun, i følge NTB, at innspillingen fikk fram følelser i henne hun ikke ante var der.
– Valgene mine i ganske mange år var det som var smart å gjøre økonomisk – og kortvarig, sier Jolie, som nå er tilbake i full filmstjernemodus i rampelyset. Anmeldelsene har vært gode, særlig for hennes innsats, og ekspertene mener «Maria» kan være den såkalte signaturfilmen Jolie mangler på rollelisten, som kan definere henne som skuespiller.
Kilder: «Maria Callas: An Intimate Biography» av Anne Edwards og «Maria Callas - The Woman behind the Legend» av Arianna Huffington.
--------
Pablo Larraíns ikoner
«Maria» er den tredje filmen i regissør Pablo Larraíns serie om ikoner fra det 20. århundret.
Pablo har tidligere regissert flere filmer om kjente kvinner fra det 20. århundret.
Han har laget «Jackie» fra 2016 med Natalie Portman i hovedrollen som Jacqueline Kennedy og «Spencer» fra 2021 med Kristen Stewart i hovedrollen som prinsesse Diana.
For sine roller ble Portman og Stewart begge nominert til Oscar for beste kvinnelige skuespiller. Angelina Jolie fikk en Golden Globes-nominasjon i 2025 for «Maria».
----------
Les også:
Massiv norsk motstand mot Trumps politikk: – Skaper usikkerhet
Les også:
– Nå må vi diskutere om vi bør ha norske atomvåpen
Les også: Peggy Hessen Følsvik:
– Sykelønna er politikk
(+)"
6_14_04_2025,Ekspert om ny Gaza-rapport: – Rimar ganske godt med skildringa av eit folkemord,Tora Carlsen Haaland,https://gfx.nrk.no/uj9Z3LmKzKcrwn72ls1iLgzlrEsaGhv0GU24VArAjhMQ.jpg,2025-04-13 16:28:42,https://www.nrk.no/urix/ekspert-om-ny-gaza-rapport_-_-rimar-ganske-godt-med-skildringa-av-eit-folkemord-1.17380331,Politics,"Saka samanfatta
FNs menneskerettskontor (OHCHR) er sterkt uroa over Israels handlingar i Gaza.
Dei viser til at Israel har sendt ut evakueringsordrar og angripe områda etterpå, angrep på sivile og drap på journalistar, og blokade av naudhjelp.
Folkerettsforskar Cecilie Hellestveit meiner Israel prøver å fordrive palestinarar permanent. ICC etterforskar allereie Israel for krigsbrotsverk.
Israel avviser brot på folkeretten og hevdar dei berre angrip militære mål.
Kontoret, som har stor juridisk tyngde, har publisert ei utsegn med kommentarar til sin analyse av Israels handlingar på Gazastripa.
– I lys av den samla effekten av den israelske hærens gjerningar i Gaza, er vi alvorleg bekymra for at Israel ser ut til å gjere livsvilkåra til palestinarar i Gaza så dårlege at dei ikkje kan halde fram med å eksistere som ei gruppe i Gaza, står det i utsegna.
Akkurat denne delen av formuleringa får mykje merksemd.
Redningsmannskap leiter etter overlevande i ruinane av eit bustadbygg etter eit israelsk åtak 10. april. Foto: OMAR AL-QATTAA / AFP / NTB
– Skildringa menneskerettskontoret gir av Israels handlingar, rimar ganske godt med skildringa av eit folkemord, seier Jo Stigen.
Han er jusprofessor og spesialist i folkerett ved Institutt for offentleg rett ved Universitetet i Oslo.
NRK har stilt den israelske hæren (IDF) fleire spørsmål om saka.
Dei kommenterer ikkje FN-kontorets analyse konkret, men avviser brot på folkeretten. Samstundes seier dei at påstandane om at Israel bevisst angrip barn, er «grunnlaus, absurd og opprørande».
Israel angrip berre militære mål, hevdar dei. IDF skildrar dette som avgjerande for å hindre at Hamas opererer i området.
Les heile svaret frå IDF:
IDF er forplikta til å beskytte innbyggjarane i staten Israel mot truslar frå Hamas og andre terrororganisasjonar i Gazastripen.
Som ein del av gjennomføringa av forsvarsstrategien og i samsvar med retningslinjene frå det politiske nivået, øydelegg IDF terrorinfrastruktur, styrkar forsvarskomponentar i lokalsamfunn, opprettheld ein brei militær nærvær i sikkerheitssona som grensar mot Israel, og arbeider for å fjerne truslar i området.
Desse handlingane er avgjerande for å hindre Hamas og andre terrororganisasjonar frå å operere i området, samtidig som sikkerheita til IDF-styrkane og israelske lokalsamfunn blir sikra.
Påstanden om at IDF bevisst siktar seg inn på barn er opprørande; insinueringa om at det er IDF sin politikk å gjere dette er ikkje berre grunnlaus, men absurd.
IDF kjempar mot terrororganisasjonen Hamas. IDF sine operasjonar er retta mot militære mål og terroristar, i samsvar med internasjonal lov.
Dette inneber å ta rimelege forholdsreglar etter ein vurdering som sikrar at forventa utilsikta skade på sivile og sivil eigedom ikkje er overdriven, i forhold til den forventa militære fordelen frå angrepet.
Debatt om folkemord
Søndag angreip IDF Al-Ahli Baptist-sjukehuset i Gaza by for femte gang sidan krigan starta.
Hæren hevdar sjukehuset fungerte som ei kommandosentral for Hamas, men har ikkje lagt fram bevis for denne påstanden.
Sidan krigen i Gaza braut ut, har fleire skulda Israel for å gjere seg skuldig i eit folkemord mot palestinarane på Gazastripa.
Mellom anna har menneskerettsorganisasjonane Amnesty International og Human Rights Watch argumentert for dette.
Israel sjølv nektar.
Spørsmål og svar Kva er OHCHR? FNs menneskerettskontor (OHCHR) er det leiande organet for menneskerettar i FN. Deira mandat er å beskytte og promotere menneskerettar for heile verda. Deira oppgåver går ut på å sette ein menneskerettsleg standard, overvake og implementere menneskerettar.
Kva er ICC? ICC er den internasjonale straffedomstolen. Dei kan straffeforfølge brotsverk mot menneskeslekta, folkemord og krigsbrotverk.
Kva er krigsbrotverk? Krigsbrotsverk er alvorlege brot på reglane for krig. Dette er altså brot på internasjonal lov og skikkar for krigføring. Dømer på dette kan vere drap, valdtekt, slaveri, mishandling av krigsfangar eller sivile, plyndring m.m.
Kva er brotsverk mot menneskeslekta?
Bortsverk mot menneskeslekta er mord, utrydding, deportasjon, og andre umenneskelege handlingar mot sivilbefolkninga før eller under krig. Dette er uavhengig om handlingane er i strid med nasjonal lovgjeving.
Også her heime har det vore debatt rundt kva eit folkemord er og kva som skal til for å kalle Israels krigføring på Gazastripa nettopp dette.
Menneskerettskontoret si utsegn rokkar ved denne debatten.
Stigen trekk fram formuleringa om at det kan sjå ut som at Israel påfører palestinarane levekår som ikkje er kompatible med palestinarars eksistens som gruppe på Gazastripa.
Folkerettsspesialist ved UiO, Jo Stigen. Foto: UiO
Ifølge FNs folkemordkonvensjon, kan det å «bevisst la ei gruppe bli utsett for levekår som tar sikte på å fysisk øydelegge heile eller delar av gruppa» bli kategorisert som eit folkemord.
Formuleringa i utsegna er svært lik, men ikkje heilt.
Definisjon av folkemord
Folkemord er drap, alvorleg skade eller anna øydelegging retta mot ei gruppe menneske på grunn av deira tilhøyrsle. Det kan vere retta mot heile eller delar av gruppa.
Den internasjonale straffedomstolen har definert folkemord slik: Å drepe medlemmer av ei gruppe
Å påføre alvorleg kroppsleg eller mental skade
Å påføre levevilkår som har som mål å føre til gruppas fysiske øydelegging
Å forhindre fødslar
Å tvangsoverføre barn frå gruppa til ei anna gruppe
Eitt eller fleire kriterium må oppfyllast med ein intensjon om å utslette ei heil, eller delar av, ei gruppe.
Kjelde: FN
For slike handlingar kan juridisk berre bli kategoriserte som folkemord om ein kan bevise ein intensjon om å fullstendig eller delvis øydelegge ei nasjonal, etnisk, rasemessig eller religiøs gruppe.
Utsegna frå FN seier ikkje noko om ein slik intensjon hjå Israel, påpeikar Stigen.
– Men dei går langt i å seie at det er ein type åtferd som kvalifiserer til folkemord. Det er eit sterkt signal at FNs kontor for menneskerettar, med all den kompetansen dei sit på, går ut og seier dette.
Å skulde Israel for folkemord er antisemittisk, meiner Ervin Kohn. Sjå diskusjonen i den nyaste episoden av «Yama utfordrar»:
Ervin Kohn er ein av Noregs mest profilerte jødar og går i elden for Israel. Kan man kritisere Israel utan å bli stempelet som jødehatar?
Du trenger javascript for å se video.
Ervin Kohn er ein av Noregs mest profilerte jødar og går i elden for Israel. Kan man kritisere Israel utan å bli stempelet som jødehatar?
Tvungen fordriving
Meir enn to tredjedelar av Gaza er no erklært utrygge for sivile eller er omfatta av evakueringsordrane frå IDF.
Sivilbefolkninga blir evakuerte til små område utan tilgang på viktige tenester, mat eller vatn, står det i FN-rapporten.
Flyktningar kom fram til Gaza by etter å ha måtte reise frå nabolaga aust for byen fredag 11. april. Foto: BASHAR TALEB / AFP / NTB
Han tar føre seg evakueringsordrar for 21 område, som har blitt sende mellom 18. mars og 9. april.
Særleg evakueringsordren for Rafah, der Israel no skal lage buffersone, blir trekt fram.
I fleire tilfelle har sivilbefolkninga likevel blitt angripne i det som skal vere trygge soner.
Shujaiya-nabolaget i Gaza by 9. april, der 20 sivile blei drepne i eit israelsk angrep mot eit bustadbygg. Foto: OMAR AL-QATTAA / AFP / NTB
IDF har gått inn i dei evakuerte områda med bakkestyrkar eller angripe frå lufta, noko som gjer dei umoglege å vende tilbake til.
– Desse evakueringsordrane ser stadig meir ut som ein intensjon om å permanent fordrive sivile frå desse områda, står det i rapporten.
Tvungen flytting av sivile på okkupert territorium utgjer brot på Genèvekonvensjonane og brotsverk mot menneskeslekta i Den internasjonale straffedomstolen (ICC) sine statuttar.
Kva betyr dette?
Roma-vedtektene er den juridiske grunnlaget for Den internasjonale straffedomstolen (ICC). I desse vedtektene er brotsverk mot menneskeslekta eitt av fire brotsverk som ICC kan dømme. Folkemord er eit anna.
Brotsverk mot menneskeslekta blir definert som utbreidde eller systematiske angrep retta mot sivile.
Israel har ikkje slutta seg til ICC, og domstolen har difor ikkje formelt sett myndigheit til å etterforske eller dømme israelske borgarar – med mindre brotsverka skjer på territoriet til eit medlemsland, eller blir referert til domstolen av FN sitt tryggingsråd.
Likevel sendte ICC i november 2024 ut arrestordrar på Israels statsminister Benjamin Netanyahu og tidlegare forsvarsminister Yoav Gallant, for brotsverk mot menneskeslekta og krigsbrotsverk.
Menneskerettskontoret har også sett på:
224 angrep på område der sivile oppheld seg, som bustadbygg og teltleirar for internt fordrivne, sidan 18. mars
Israels seks veker lange blokade mot naudhjelp inn til Gaza
Drap på journalistar som dokumenterer krigen i Gaza
– Nærare folkemord
Også folkerettsforskar Cecilie Hellestveit ser hinta til folkemordkonvensjonen i OHCHR si utsegn.
– Dette flyttar Israels gjerningar inn i nye, meir alvorlege kategoriar, seier ho.
Jurist og forskar ved Folkerettsinstituttet, Cecilie Hellestveit. Foto: NRK
Israels statsminister Benjamin Netanyahu og tidlegare forsvarsminister Yoav Gallant er allereie under etterforsking av Den internasjonale straffedomstolen (ICC) for krigsbrotsverk og brotsverk mot menneskeslekta i form av å bruke svolt som våpen mot sivile i Gaza.
Menneske drepne sidan 7. oktober 2023
Gaza
50.933
Siste veke:
238
Israel
1607
Lukk
Kjelder: Hamas-kontrollerte helsestyresmakter i Gaza / FNs kontor for koordinering av humanitær innsats (OCHA) / Israelske styresmakter
Atterhald: Tal frå Hamas-kontrollerte helsestyresmakter i Gaza skil ikkje mellom sivile og stridande, og kan periodevis vere forseinka. Tala frå israelske styresmakter viser at rundt 1200 sivile og soldatar blei drepne i samband med Hamas-angrepet på Israel 7. oktober 2023. 407 israelske soldatar har blitt drepne sidan 27. oktober 2023. Ingen av tala er stadfesta av uavhengige kjelder. Dei palestinska tala blir oppdaterte dagleg. Tal frå Israel blir oppdatert minst to gongar i veka. Lukk
Mer informasjon om tallene
– Det OHCHR skriv her, er eigentleg tre ting. For det første at Israel no truleg gjer seg skuldig i eit krigsbrot ICC alt etterforskar. For det andre at denne etterforskinga kan bli utvida til å handle om utrydding, som er enno meir alvorleg, seier Hellestveit.
– Og til slutt kan ein lese det som eit hint til at dette også kan falle inn under folkemordkonvensjonen.
OHCHR er eit FN-organ med stor tyngde, og rapporten er gjennomgått av fleire rapportørar. Difor viser han kva veg ICC vil gå i etterforskinga si, seier Hellestveit.
– Slik eg les dette, inviterer dei no til å seie at det Israel gjer kan utgjere utrydding, og då er vi eit stort steg nærare folkemord, seier ho.
Interessert i utanriksstoff? Høyr den nyaste episoden av Urix-podkasten:"
7_14_04_2025,Trumps sølvpenger,Journalist,https://www.dagsavisen.no/resizer/v2/QZUJZUHIYBCO7BTILVXSAJVVOI.jpg?smart=true&auth=600eacf03ac13ce1b9851505476eb8ffa006db7792117604d8d8dfacda3dea44&width=1200&height=630,2025-04-13 12:11:56,https://www.dagsavisen.no/debatt/kommentar/2025/04/13/trumps-solvpenger,Politikk,"«Finnes det et håp for verden nå?»
Jeg vet ikke hvor mange ganger jeg har fått dette spørsmålet de siste årene. Jeg har svart så oppriktig som jeg kan: Det er ikke lett å finne spor av håp. Den siste måneden har håpløsheten eskalert.
Mange trodde at bunnpunktet ble nådd den siste dagen i februar, da Donald Trump og visepresident J.D. Vance offentlig viste at de hadde kvittet seg med siste rest av anstendighet og sablet ned Volodymyr Zelenskyj i Det hvite hus.
Trumps elleville tollstunt har ført til en gigantisk omfordeling av rikdom.
Nå vet vi at seansen var en slags oppkjøring til en grusing av verdensøkonomien. Tollmurene som Trump og hans handelsrådgiver Peter Navarro satte opp en måned senere, fikk et kort liv, men verden vil måtte leve lenge med de negative etterdønningene. Presidentens kunnskapsløshet ble av avslørt, og tilliten til den amerikanske økonomien er skakkjørt. Dollaren er ikke lenger den valutaen finansfolkene sverger til. I stedet søker de mot euroen og den sveitsiske francen.
I kjærlighet og politikk er alt tillatt, heter det. Men skal vi ikke kunne sette etiske krav til politikere? Jo mektigere de er, jo høyere etisk standard bør de holde seg med. Donald Trump har vist oss det motsatte. Med han ved roret har vi lenge visst at man trenger ikke være en bra fyr for å figurere som USAs toppleder. At Republikanernes politikere, i frykt for å miste sine posisjoner, ikke våger å reise seg mot galskapen, sier sitt.
Les også:
Gutten som ville være en av gutta
De negative virkningene er voldsomme, både i USA og verden. Denne siste uken har jeg har hatt medfølelse med alle de trofaste Trump-velgerne som har hatt klokkertro på hans teorier og ideer. Selv hevder han å være «et stabilt geni», men har lurt sine velgere opp i stry med sin ville økonomiske politikk.
Den sterkeste velgeroppslutningen har Trump hatt blant de amerikanere som befinner seg i det nedre økonomiske sjiktet. I håpet om at Amerika skulle bli stort igjen, har de trodd på Trumps løfter om at det også skulle gjelde utviklingen i deres personlige økonomi. Sparekontoene skulle under han vokse seg større og legge grunnlag for en pensjonisttilværelse som kunne bli litt mindre bekymringsfull.
For store grupper av amerikanere er denne drømmen nå lagt i grus. I USA skjer sparingen ofte gjennom enkeltaksjer og fond. Når fallet på en enkel en dag kan lignes unnarennet i Holmenkollen, er det ikke rart at de selger unna i panikk med store tap. De forsøker så godt de kan å redde stumpene.
Les også:
Vi har aldri vært lenger fra 9. april. Men heller ikke nærmere
Markedet kommer tilbake, sier presidenten. To timer før han i realiteten ga opp tollkrigen, mente han at det var gunstig tidspunkt å kjøpe aksjer på. Markedsmanipulasjon sier mange, men uttalelsen viser også hans ufølsomhet. Mange småsparere hadde ingen mulighet til å komme seg inn igjen da pilene igjen pekte oppover, verken mentalt eller økonomisk. Ikke bare har de mistet tilliten til det økonomiske systemet, men de har kanskje ikke lenger så stor tro på han som etter manges mening Vårherre har pekt ut til å redde Amerika.
Trumps elleville tollstunt har ført til en gigantisk omfordeling av rikdom fra de med lavest inntekt til de som sitter med store beholdninger av cash og som nå kan hente ut eventyrlige gevinster.
Det er direkte deprimerende å observere, og det minner lite om påskens innhold, bortsett fra historien om sølvpengene til Judas. Trumps svik mot egne velgere er uendelig stort, og verden skal leve med han i nesten fire år til.
Hold deg oppdatert. Få daglig nyhetsbrev fra Dagsavisen"
8_14_04_2025,Donald Trump får skylda for handelskrigen. Kan handelskrigen styrke USA økonomisk?,Eirik Hind Sveen,https://gfx.nrk.no/zON9U_-FKWPFAdd2gB9mlgPB7g5jPzi1_u7ZUhPBhbBQ.jpg,2025-04-13 11:57:48,https://www.nrk.no/urix/donald-trump-far-skylda-for-handelskrigen.-kan-handelskrigen-styrke-usa-okonomisk_-1.17376702,"Business, Economics, Politics","Ukraina, Midtøsten og toll. Donald Trumps første måneder som president har vært langt fra rolige. Å nå inn i hodet til den amerikanske presidenten, for å finne svar på hva som er tankene bak politikken, utspillene og kontroversene, er ikke lett.
Trump har innført minst 10 prosent toll på import av varer fra alle land. For mange land er satsen langt høyere. Disse, altså de høye, ble onsdag satt på vent i 90 dager.
Børsene reagerte resolutt. Flere av verdens børser styrket seg markant, til tross for at Trumps handelskrig mot Kina omtrent samtidig ble trappet opp.
Også svarene til Trump fra Europa har denne uken kommet. EU-kommisjonen stemte onsdag for å innføre toll mot amerikanske varer.
Verden står overfor en handelskrig – og Trump får skylda.
Handelsbalanse
Handelsbalanse er forskjellen i verdi på hvor mye et land importerer (kjøper) og eksporterer (selger) varer. Hvis et land eksporterer mer enn det importerer, har det overskudd i handelsbalansen.
Viss et land importerer (kjøper) mer enn det eksporterer, har det underskudd i handelsbalansen.
Mange land har som mål å ha et overskudd i handelsbalansen, altså at de eksporterer mer enn de importerer.
Kilde: NRK/SNL
Trump legger seg ut mot en hel verden. Hvorfor?
Fra et europeisk ståsted kan Trumps tollpolitikk for noen fremstå som uten mål og mening. Eirik Løkke, rådgiver i tankesmien Civita, sier at Trump heller ikke alltid med amerikanske øyne fremstår særlig mer rasjonell.
Han mener det er to mulige forklaringer på Trumps politikk.
– Det ene er at han grunnleggende tror dette er en god idé. At denne type tariffer vil bringe inntekter som styrker amerikansk økonomi.
– Det andre er at dette er forhandlingsutspill, der han går knallhardt ut for å få land til å forhandle og få ned tollene, sier Løkke.
Det å få til flere investeringer innenfor USAs grenser er helt sentralt.
– Jeg tror han er så overbevist om at høye tollmurer er bra for USA, sier USA-kjenner og samfunnsdebattant Jan Arild Snoen.
Han mener Trump ikke bryr seg om politikken rundt handel. Kun om resultatet. Trump mener at hvis et land har handelsoverskudd med USA, så er det på grunn av urettferdighet.
– Dette er en forestilling som er så primitiv at man må tilbake til 1600-tallet for å finne den som særlig utbredt. Det er økonomisk analfabetisme som ikke kan forklares på annen måte enn at Trump ikke vet hva han snakker om, mener Snoen.
Jan Arild Snoen, som tidligere var tilknyttet den borgerlige avisa Minerva, mener det er mulig for Trump å få innrømmelser fra andre land. Om enn ikke så mange. Foto: Amanda Iversen Orlich / n647093
Hvordan kan Trump lykkes med å styrke USAs økonomi?
Nesten 70 land hadde tirsdag bedt om tollforhandlinger med USA. Trump har selv oppfordret land til å ta kontakt, og fremstiller det nærmest som om de nå ber på sine knær om å få til en avtale.
– Jeg har store problemer med å overhodet se noen form for logikk med det Trump holder på med, sier Eirik Løkke.
Han vil likevel vil prøve å gjøre et forsøk. Trump kan oppnå bedre avtaler fra utviklingsland. Fra de store handelspartnere var derimot satsene allerede lave, understreker Løkke.
– USA kan oppnå noen bedre handelsordninger. Det vil si at man har lavere tariffer fra en del land.
Eirik Løkke må prøve hardt når han skal prøve å se på hvordan måte Trumps politikk gagner USAs interesser. Foto: Tobias Prosch Simonsen / NRK
Trump vil både bringe ny industri til USA, og presse handelspartnere. Det mener Jan Arild Snoen.
– Trump forsøker nå å presse handelspartnere til å komme med innrømmelser i handelspolitikken, sier han.
Trump vil ha innrømmelser både om ubalanse i handelen, og tollsatser. Men også politiske innrømmelser fra blant andre Canada og Mexico, når det gjelder blant annet innvandring og narkotika over grensa til USA.
– Det han kan oppnå, er at noen land gir ham disse innrømmelsene, sier Snoen.
Både USA og andre land har toll og reguleringer. Trump ser på dette som et hinder.
– Trump er ikke interessert i å oppgi noen av USAs virkemidler, men han vil presse andre til å oppgi sine. Det kan hende han her får noe gjennomslag på noen områder, sier Snoen.
Hvorfor er det vanskelig for ham å lykkes?
USA har alt i alt et handelsunderskudd. Kan Trump oppnå en bedre balanse mellom USA og andre land?
De aller fleste økonomer, inkludert de på Wall Street, vil hevde at det er tull at tollmurene vil gjøre USA rikere, mener Eirik Løkke I Civita.
– Et handelsunderskudd er ikke et spesielt godt mål for hvor godt det går i økonomien. Jeg tror sist USA hadde overskudd i handelsbalansen, var på 30-tallet. Det var ikke en god tid for amerikansk økonomi, sier han.
At USA eksporterer mer enn de importerer, er ifølge Løkke ikke nødvendigvis en dårlig ting.
– Det er snarere et uttrykk for at USA er et attraktivt land å eksportere og investere i.
USA behandles ikke mer urettferdig i verdenshandelen enn andre land, mener Jan Arild Snoen.
– USA har nå de klart største tollsatsene i verden, men det er lite å hente på den andre siden der det er lav toll.
Tollsatsene i utviklede land var i utgangspunktet veldig lave. Også i Kina.
– Trump kan få til noe, men det drukner i det store bilder, som er negativt, mener Jan Arild Snoen.
Konteinere med varer i Hangzhou sør i Kina. De siste dagene har spesielt handelskrigen med Kina spisset seg. Foto: NTB
Hvorfor legger han seg også ut mot de minste?
Da Trump 2. april kunngjorde tollsatsene til alle land, ble Lesotho tildelt 50 prosent toll.
For det vesle landet i det sørlige Afrika er en viktig del av eksporten tekstiler til USA. Men det fattige landet importerer mest fra sine eneste nabo, Sør-Afrika, som de er omslynget av. Dette mener USA ikke skaper handelsbalanse mellom de to landene.
Lesotho er bare ett eksempel. Både små og fattige land har fått høye tollmurer fra USA.
Jan Arild Snoen mener at blant annet dette viser at Trump vil ha handelsbalanse med hvert enkelt land.
– For alle land er det handelsoverskudd mot noen og underskudd mot andre. Handlene går på kryss og tvers mellom land etter naturlige forutsetninger, påpeker Snoen.
– For eksempel har Norge et overskudd mot Europa, men underskudd mot Kina. Dette er ikke noe problem. Bortsett fra hos Trump, sier han.
Mange økonomer peker på at spesielt den vestlige verden, inkludert USA, har tjent seg rike på handel og lav toll. Nå er det nye tider. Foto: NRK
Hvordan vil det ende?
Jan Arild Snoen karakteriserer tollpolitikken Trump driver med som utpressing.
– Dette ødelegger forholdet til særlig USAs allierte, sier han.
Snoen viser også til at republikanere i Kongressen nå begynner å bli bekymret for hvordan det vil gå ved neste valg. Samtidig er det mange næringsaktører i USA som har støttet Trump og som nå taper penger.
Snoen mener presset innenfra i USA kan dempe handelskrigen."
9_14_04_2025,Dekket Trump for TV 2 – dette er han mest bekymret for nå,Silje Lunde Krosby,https://www.cdn.tv2.no/images?imageId=17646122&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-04-13 09:58:19,https://www.tv2.no/nyheter/utenriks/dekket-trump-for-tv-2-dette-er-han-mest-bekymret-for-na/17645859,Politikk,"Det har vært en økonomisk heseblesende uke. Tollmurer som har blitt reist og senket har ført børser verden over ut på en berg-og-dal-bane-reise.
– Jeg trodde kanskje at Trump ville komme inn i denne andre perioden og prøve å rette opp ettermælet etter 6. januar 2021, men nå er det jo vanvittig kaotisk, sier journalist og tidligere utenrikskorrespondent for TV 2, Fredrik Græsvik.
Søndag gjestet han Nyhetskompaniet på TV 2.
Græsvik kaller den amerikanske presidenten for «totalt uforutsigbar».
– Nå er det en pågående handelskrig med Kina, og hva som skjer med de andre landene, det vet vi plutselig ikke, sier han.
Han sier at man ikke er helt sikker på hvorfor Trump gjør det han nå gjør.
– Er det en proteksjonistisk politikk hvor han vil beskytte amerikanske arbeidsplasser? Vil han få dollaren til å gå ned i kurs, slik at amerikanerne kan produsere mer og eksportere mer varer, fordi varene blir billigere for resten av verden?
– Det er så vanskelig å si hvor han er på vei med dette, fortsetter han.
Bekymring
Den tidligere TV 2-korrespondenten forteller at det er noe annet enn Trumps tollbarrierer som bekymrer ham aller mest.
– Det som bekymrer meg aller mest, er det som kommer fra Steve Bannon og de andre rådgiverne hans, som sier at han skal sitte en tredje periode, sier han.
Det 22. tillegget i den amerikanske grunnloven utelukker at presidenten kan gjenvelges mer enn én gang. Når hans andre periode utløper 20. januar 2029, er det dermed grunnlovsstridig for Trump å fortsette i jobben.
Men i slutten av mars uttalte Trump at det finnes måter han kan stille til gjenvalg, selv om grunnloven ikke tillater det.
– Mange vil at jeg skal gjøre det, hevdet den amerikanske presidenten i et telefonintervju med NBC.
Grunnlovsendringer krever en omfattende prosess i USA. Det vil han ifølge Græsvik ikke rekke på tiden han har igjen som president.
– Da må han ha med seg to tredeler av Kongressen og tre fjerdedeler av delstatsforsamlingene, sier han, og fortsetter:
– Men kan det tenkes at han vil skape så mye kaos i USA og verden for øvrig, at han sier om tre og et halvt år at her kan vi ikke avholde valg? Jeg vet ikke.
Risikerer fengsel
Trump kan ha motivasjon for å forlenge sin tid som president.
Da han ble valgt som president, ventet han på straffeutmåling i den såkalte hysjpengesaken, og stod han tiltalt i tre andre saker.
– Hvis han gir fra seg makten på et eller annet tidspunkt – som han jo skal gjøre – så er det fortsatt sånn at det er rettssaker som er lagt til side, men som kan tas frem igjen, sier Græsvik, og fortsetter:
– Han risikerer fengselsstraffer.
«Hva skjer nå?»
Nå holder Græsvik blant annet foredrag om Trump og amerikansk politikk.
Han forteller at det han blir spurt oftest om, er «hva skjer nå?»
– Jeg bruker en del tid på å forklare hvorfor han vant i 2016, hva som gjør at han får så innmari mange med seg, sier han.
Han trekker blant annet frem at han har lovet å gjenoppbygge småsamfunn som ble hardt rammet av børscracket i 1987.
– Han har vært veldig flink til å se de velgergruppene som har følt seg totalt oversett av nasjonale politikere i lang tid, og si «jeg ser dere, jeg skal hjelpe dere», sier han, og fortsetter:
– Så gjorde han egetlig ikke det i særlig stor grad i sin første periode, men nå har han lovet mer og har blant annet allerede gitt beskjed om at gruvedriften skal gjenopptas."
10_14_04_2025,Feriefavoritter enda dyrere: – Planlegg godt og følg nøye med,Martin Næss Kristiansen,https://www.dagsavisen.no/resizer/v2/7TPNORT6UFFFDKOT7CWSGVGFWU.jpg?smart=true&auth=36361a68d0dab49ce6a38cdc494675f72f31b9db31c32b9e39202e66be025bd6&width=1200&height=630,2025-04-13 09:55:47,https://www.dagsavisen.no/tema/reise/2025/04/13/feriefavoritter-enda-dyrere-planlegg-godt-og-folg-noye-med,Politikk,"– De populære ferielandene for nordmenn har vært populære nettopp fordi de var rimelige ferieland, men de er ikke det i like stor grad lenger, sier sjeføkonom Kyrre Knudsen i Sparebank 1 Sør-Norge til Dagsavisen.
I fjor sommer fikk nordmenn tidenes prissjokk på
ferie
utenlands, blant annet i varmere feriefavoritter som
Spania
og
Hellas
. Nå står
påsken
for tur og sommeren nærmer seg. Knudsen har regnet på det, og tror ikke at noe større kjøpekraft blant nordmenn generelt vil redde deg i år heller: Spania- og Hellas-ferien blir nemlig merkbart dyrere, også i år.
– Vi kommer fra en periode med veldig høy
inflasjon
og en svak krone. Nå har også inflasjonen i de typiske norske ferielandene roet seg ned, forklarer Knudsen.
Les også:
Massiv norsk motstand mot Trumps politikk: – Skaper usikkerhet
Det er også i år en god del dyrere enn før for nordmenn å feriere utenlands, noe som vil merkes i feriefavoritter som Spania og Hellas, viser regnestykket fra sjeføkonom Kyrre Knudsen i Sparebank 1 Sør-Norge.
(Øyvind Knoph Askeland)
Dyrere ferie i varmen
Standardferie til Spania for fire personer blir nesten 5.000 kroner dyrere enn i fjor, med torsdagens kronekurs på litt over 12 mot euro og en samlet inflasjon på det som påvirker reise på 5,5 prosent, ifølge ekspertens beregning.
Med utgangspunkt i kronesvekkelsen, forventet inflasjon i år og økte priser på fly, hotell og restaurant, viser sjeføkonomens regnestykke at en standardferie i norske favoritter som Spania og Hellas vil koste henholdsvis cirka 12.700 og 11.300 kroner per person i sommer.
For en familie på fire gir det en sum på nær 50.800 kroner for en standardferie i Spania og nær 45.200 kroner i Hellas. Endringen fra i fjor er noe mindre i Hellas, hvor nevnte familieferie er drøyt 4.000 kroner dyrere nå. Per person blir ferien altså cirka tusenlappen dyrere enn i fjor i begge land.
I den litt vide kategorien luksusferie blir totalbudsjettet for en familie på fire enda et par tusen kroner dyrere enn i fjor.
– Det er økte priser og dyrere ferie, men den gode nyheten er likevel at prisveksten på utenlandsferie er blitt mindre enn i fjor. Den dårlige nyheten er at det fortsatt er dyrere enn før å dra på ferie til de landene nordmenn er mest glad i. Du får mindre for krona, slår Knudsen fast.
Les også:
Eksperten advarer: Ikke gå i denne kredittkort-fella
(+)
Gode råd for å unngå prissjokk
På den positive siden nevner han at nordmenn generelt har fått litt bedre råd. Det hører med til regnestykket folk må gjøre selv at reallønnsveksten, eller kjøpekraften, hos ganske mange nordmenn har økt noe, mener han.
Og det finnes heldigvis måter å unngå det store prissjokket på.
– En trygghet for de fleste er også at man sjekker priser og bestiller mye på forhånd. Så i en pakketur med «all inclusive», vet du hva du betaler, påpeker Knudsen.
Les flere reisesaker
her
!
For dem som ikke har alt planlagt og ferdig betalt, har han følgende gode råd:
– Det er lurt å ha et budsjett for mat og drikke man skal kjøpe ute, å planlegge godt og samtidig følge nøye med på utviklingen i disse usikre tider. Prisnivåer og kronekurs kan svinge en del framover, vi har jo sett eksempler på det de siste dagene. Det er kanskje ikke nok til å velte budsjettet, men det er tid for å være mer observant, mener Knudsen.
Les også:
Victor ble ufør som tenåring, nå jobber han turnus
(+)
Norsk natur og Øst-Europa
Statistisk sentralbyrå lagde i fjor en
oversikt over prisnivået i 2023
på hotell og restaurant samt på mat og alkoholfri drikke i de europeiske landene. Den viser at du i sum får mest for pengene i Øst-Europa og Portugal.
– Det billigste nå ville nok være å ta med seg telt ut i den flotte, norske naturen og se dette som en anledning til å tenke alternativt. Men for de mange som likevel vil utenlands, er det lurest å reise østover til land som Albania, Bulgaria, Bosnia, Tyrkia – og Portugal er heller ikke så aller verst på pris, forteller Knudsen.
Hva gjelder den nært forestående påsken, viser en fersk undersøkelse fra Kantar, gjennomført for NHO Reiseliv, at like over halvparten av nordmenn planlegger å ta påskeferie i år. 53 prosent sier at de skal ha ferie, som er en økning på 5 prosentpoeng fra i fjor.
Blant dem som tar ferie, oppgir 8 av 10 at de skal holde seg i Norge, mens 13 prosent planlegger en tur i Europa. Bare 3 prosent oppgir at de skal reise utenfor Europa. Dette er de samme andelene for utenlandsreiser i påsken som i 2024, ifølge NHO Reiseliv.
Debatt:
Turistskatten gjør det også dyrere for nordmenn
Les også:
Vil du dra langt i ferien? Da peker ett reisemål seg ut i 2025
(+)"
11_14_04_2025,"Når demo­kratier velger diktatur og konflikt, med åpne øyne?",Axel Gjellestad,https://vcdn.polarismedia.no/b5c48500-f3a0-4c3a-8481-dae439d50165?fit=crop&h=630&q=80&tight=true&w=1200,2025-04-13 09:54:25,https://www.fvn.no/mening/kronikk/i/o3GQ07/naar-demokratier-velger-diktatur-og-konflikt-med-aapne-oeyne,Politikk,"Tyrkia, Ungarn og USA har alle demokratisk valgt sine nåværende statsledere. Faren er tilstede for at det samme kan skje i Norge og Europa. De politiske partiene finnes allerede. Noen av dem har til og med stor oppslutning.
Våre vestlige velferdsstater er under stadig press. De eksisterer under en forventning om å levere stadig bedre tjenester til sine innbyggere. Samtidig skal de være effektive nok til å motstå ytre og indre påvirkning fra krefter som ikke vil dem vel.
Det er en tynn linje vi balanserer på. Vi trenger nok ressurser til å ivareta tjenestene våre, samtidig som vi må prioritere styrking av forsvaret, opprettholde et aktivt og innovativt næringsliv, samt redde klima, natur og miljø.
Og det er nettopp tilgjengelige ressurser som er den store elefanten i rommet: Den vestlige verden har ikke lenger tilstrekkelig fagfolk til å bære den velferden vi har vent oss til. Vi er for få yrkesaktive, med for dyre vaner og for høye krav.
Problemet har tre hovedutfordringer:
Velferdsstaten har økt betydelig i organisasjon og forvaltning.
Gode velferdsordninger kan ta bort insentiver til innsats
Synkende fødselstall utfordrer forholdet mellom bidragsytere og mottakere av velferdsgoder.
Når vi ikke klarer å balansere disse tre utfordringene, så begynner folk å føle at de faller utenfor. Det hjelper ikke at levestandarden er den høyeste noen sinne. For dem som faller utenfor, forsterkes avstanden til det gode liv, og det gjelder dessverre stadig flere.
Det er dette som har skjedd i USA, og velgerne har gjort sitt valg.
Det er grunnleggende det samme som skjedde i Tyskland på 30-tallet.
Når visepresident JD. Vance belærte Europas ledere om woke, et samfunn i forfall og demokratisk underskudd, så er det egentlig de tre punktene over han peker på.
For å slanke det offentlige har Elon Musk tatt i bruk finansverktøyet: Si opp, legg ned, restrukturer. Velkjent i det private næringsliv, men nå brukt i sin råeste form på den offentlige forvaltningen. Det er hverken sympatisk eller demokratisk.
«Den grunnleggende svakheten ved den vestlige sivilisasjonen er empati», sier Elon Musk, ifølge CNN. Det er noe å reflektere litt over.
I slike prosesser er det ikke rom for mangfold. Mangfold er en trussel mot den sterke mann. Han som mener seg alene om å kunne løse utfordringene. Idealet er det konservative samfunn; husmor, far og mange barn, uten mulighet for abort. Og alle skal de uforbeholdent støtte den store leder.
Trumps angrep på innvandrere er en selvmotsigelse. USA er et resultat av innvandring. Dessuten er USA, akkurat som Norge, avhengig av innvandrere for å få samfunnet til å gå rundt. Da Trump ønsket å fjerne H-1B-visumet (midlertidig visum for utenlandske arbeidere), så møtte han umiddelbar motstand fra Elon Musk og andre næringslivsledere.
Det egentlige problemet, manglende integreringsevne, forsøker de ikke å løse.
Byråkratiet, forvaltningen, institusjonene som er etablert for å ivareta demokratiet, har innebygd motstand mot denne typen tiltak. Selvmotsigelser blir adressert, og udemokratiske og lovstridige tiltak blir forhindret. Nettopp derfor blir byråkratiet utfordret av ledere som ser et svakt demokrati som en nødvendighet for å kunne utøve sin makt. Et svekket demokrati er ikke bare et uungåelig resultat av Trumps politikk, det er også en forutsetning for hans måte å styre på.
Det amerikanske demokratiet er utvilsomt under press.
For det er bare noen korte dager hvert fjerde år at demokratiet hviler på stemmeurnene. Demokratiets virkelige styrke ligger i det daglige arbeidet til institusjoner og de demokratiske rettigheter, ikke bare i valgdagen.
Demokrati krever at både velgere og politikere ønsker å opprettholde det. Det er egentlig veldig enkelt, men samtidig veldig vanskelig. Vi velger våre ledere for å representere oss, men også for å ta de vanskelige valgene på våre vegne. Når det siste svikter, er det fare på ferde.
Og det er her vi må lete etter løsningen.
Hvis vi klarer å velge politikere som tør å stå i de vanskelige valgene, som evner å forklare nødvendigheten av de vanskelige valgene, så er det håp. For de tre innledende utfordringene må løses. Og de må løses på en annen måte enn i USA.
Så enkelt, så vanskelig. For dagens norske politikk er smurt av et stort oljefond, hvor velgere hentes med løfter om mindre skatt, bedre ytelser og mer velstand til sine egne. De som ikke velger å se helheten; De som snakker varmt om demokrati, men med forakt om byråkrati og institusjoner. De som tror løsningen er å kalle en spade en spade, når behovet er kirurgiske presisjonsverktøy.
Ifølge boka «Landet som ble for rikt» av Martin Bech Holte, var Jens Stoltenberg siste statsminister som virkelig hadde kontroll på disse avveiningene.
Det blir et spennende stortingsvalg til høsten. Med stort behov for å velge ansvarlige politikere som tør og evner å ta de vanskelige valgene på våre vegne."
12_14_04_2025,Skal vi bygge Lagmannsholmen for fremtiden eller for gårsdagen?,Trond Blattmann,https://vcdn.polarismedia.no/2d011a9b-e0a7-41f4-8480-e974b862e3f5?fit=crop&h=630&q=80&tight=true&w=1200,2025-04-14 07:00:00,https://www.fvn.no/mening/debattinnlegg/i/aloExE/skal-vi-bygge-lagmannsholmen-for-fremtiden-eller-for-gaarsdagen,Klima og miljø,"For det er tre større tema som bør landes før de kreative kommer for langt i prosessene sine.
Det første er enkelt: Hva skjer med cruisehavna? Den må etter vår mening ligge der den ligger og vi skal lage verdens kuleste og mest miljøvennlige Cruisehavn. Å ta den avgjørelsen «senere», slik det legges opp til, er i beste fall en bjørnetjeneste for den videre prosessen. «Verdens kuleste cruisehavn» må jo være en drømmeutfordring for kreative sjeler!
Det neste er også enkelt: Det må være økonomisk bærekraftig, finansiere ny containerhavn og fremtidige nødvendige investeringer i Kongsgård Vige. At området skal tilhøre allmenheten er en selvfølge. Men det kan ikke bare utformes med plener, lønneskog og fritidssysler. For det er neppe slik at folk er villige til å betale dyrt for at området kun skal bli et plen- og rekreasjonsområde. Som illustrasjon: Rekk opp hånda den som gjerne tar doble strømpriser og triple bompenger i bytte mot plen på Lagmannsholmen?
Det siste er vanskeligst, og viktigst: Hvordan skal utviklingen av Lagmannsholmen bidra til løsningen for fremtidens klima, miljø og naturutfordringer?
Lagmannsholmen er et nedbygd område. Det vil aldri kunne restaureres til urørt natur. Det bør derfor være det siste store utviklingsområde i Kristiansand. Området bør fylles med tjenesteyting og boliger. For i fremtiden skal vi ikke bygge ned mere urørt natur, vi kan ikke ta Baneheia eller Vågsbygdskauen. Selv det relativt minimale inngrepet i Gimleskogen møter kraftige innsigelser. Disse prioriteringene blir hardere og hardere. Og slik må det være, for naturen vår har etter hvert en uvurderlig verdi. Vi står igjen med å utnytte allerede nedbygde områder, og vi må utnytte dem godt!
Norge har forpliktet seg til Paris-avtalen. Kristiansand det samme, detaljert ut på utslippskutt og bevaring av natur. De kommende årene vil disse kravene blir enda sterkere. For dem som enda ikke har sett Bård Tufte Johansens «Oppsynsmannen», så er det bare å benke seg foran TV-en. Det er et program til ettertanke.
En av kvalitetene i Kristiansand er de relativt lave boligprisene. De er et direkte resultat av at det har vært bygd mange boliger og leiligheter. Innsatsen for sosial og rettferdig fordeling av byens kvaliteter må fortsette. Det beste boligsosiale virkemidlet er å bygge leiligheter. Mange leiligheter. Mange leiligheter på Lagmannsholmen. Da blir Lagmannsholmen en bydel for alle.
Visjonær utnyttelse av Lagmannsholmen handler ikke om arkitektur, høydebegrensninger eller avstand til sjøkanten, det handler om nettopp: utnyttelse. Det handler om å bevare natur, ved å utnytte Lagmannsholmen. Det handler om sosial fordeling, ved å utnytte Lagmannsholmen.
Med disse forutsetningene på plass, så bør veien ligge åpen for at byens gode kreative krefter skaper et helt fantastisk område. For hele byen, med god balanse mellom utnyttelse og grønne allmenninger."
13_14_04_2025,"Når demo­kratier velger diktatur og konflikt, med åpne øyne?",Axel Gjellestad,https://vcdn.polarismedia.no/b5c48500-f3a0-4c3a-8481-dae439d50165?fit=crop&h=630&q=80&tight=true&w=1200,2025-04-13 09:54:25,https://www.fvn.no/mening/kronikk/i/o3GQ07/naar-demokratier-velger-diktatur-og-konflikt-med-aapne-oeyne,Klima og miljø,"Tyrkia, Ungarn og USA har alle demokratisk valgt sine nåværende statsledere. Faren er tilstede for at det samme kan skje i Norge og Europa. De politiske partiene finnes allerede. Noen av dem har til og med stor oppslutning.
Våre vestlige velferdsstater er under stadig press. De eksisterer under en forventning om å levere stadig bedre tjenester til sine innbyggere. Samtidig skal de være effektive nok til å motstå ytre og indre påvirkning fra krefter som ikke vil dem vel.
Det er en tynn linje vi balanserer på. Vi trenger nok ressurser til å ivareta tjenestene våre, samtidig som vi må prioritere styrking av forsvaret, opprettholde et aktivt og innovativt næringsliv, samt redde klima, natur og miljø.
Og det er nettopp tilgjengelige ressurser som er den store elefanten i rommet: Den vestlige verden har ikke lenger tilstrekkelig fagfolk til å bære den velferden vi har vent oss til. Vi er for få yrkesaktive, med for dyre vaner og for høye krav.
Problemet har tre hovedutfordringer:
Velferdsstaten har økt betydelig i organisasjon og forvaltning.
Gode velferdsordninger kan ta bort insentiver til innsats
Synkende fødselstall utfordrer forholdet mellom bidragsytere og mottakere av velferdsgoder.
Når vi ikke klarer å balansere disse tre utfordringene, så begynner folk å føle at de faller utenfor. Det hjelper ikke at levestandarden er den høyeste noen sinne. For dem som faller utenfor, forsterkes avstanden til det gode liv, og det gjelder dessverre stadig flere.
Det er dette som har skjedd i USA, og velgerne har gjort sitt valg.
Det er grunnleggende det samme som skjedde i Tyskland på 30-tallet.
Når visepresident JD. Vance belærte Europas ledere om woke, et samfunn i forfall og demokratisk underskudd, så er det egentlig de tre punktene over han peker på.
For å slanke det offentlige har Elon Musk tatt i bruk finansverktøyet: Si opp, legg ned, restrukturer. Velkjent i det private næringsliv, men nå brukt i sin råeste form på den offentlige forvaltningen. Det er hverken sympatisk eller demokratisk.
«Den grunnleggende svakheten ved den vestlige sivilisasjonen er empati», sier Elon Musk, ifølge CNN. Det er noe å reflektere litt over.
I slike prosesser er det ikke rom for mangfold. Mangfold er en trussel mot den sterke mann. Han som mener seg alene om å kunne løse utfordringene. Idealet er det konservative samfunn; husmor, far og mange barn, uten mulighet for abort. Og alle skal de uforbeholdent støtte den store leder.
Trumps angrep på innvandrere er en selvmotsigelse. USA er et resultat av innvandring. Dessuten er USA, akkurat som Norge, avhengig av innvandrere for å få samfunnet til å gå rundt. Da Trump ønsket å fjerne H-1B-visumet (midlertidig visum for utenlandske arbeidere), så møtte han umiddelbar motstand fra Elon Musk og andre næringslivsledere.
Det egentlige problemet, manglende integreringsevne, forsøker de ikke å løse.
Byråkratiet, forvaltningen, institusjonene som er etablert for å ivareta demokratiet, har innebygd motstand mot denne typen tiltak. Selvmotsigelser blir adressert, og udemokratiske og lovstridige tiltak blir forhindret. Nettopp derfor blir byråkratiet utfordret av ledere som ser et svakt demokrati som en nødvendighet for å kunne utøve sin makt. Et svekket demokrati er ikke bare et uungåelig resultat av Trumps politikk, det er også en forutsetning for hans måte å styre på.
Det amerikanske demokratiet er utvilsomt under press.
For det er bare noen korte dager hvert fjerde år at demokratiet hviler på stemmeurnene. Demokratiets virkelige styrke ligger i det daglige arbeidet til institusjoner og de demokratiske rettigheter, ikke bare i valgdagen.
Demokrati krever at både velgere og politikere ønsker å opprettholde det. Det er egentlig veldig enkelt, men samtidig veldig vanskelig. Vi velger våre ledere for å representere oss, men også for å ta de vanskelige valgene på våre vegne. Når det siste svikter, er det fare på ferde.
Og det er her vi må lete etter løsningen.
Hvis vi klarer å velge politikere som tør å stå i de vanskelige valgene, som evner å forklare nødvendigheten av de vanskelige valgene, så er det håp. For de tre innledende utfordringene må løses. Og de må løses på en annen måte enn i USA.
Så enkelt, så vanskelig. For dagens norske politikk er smurt av et stort oljefond, hvor velgere hentes med løfter om mindre skatt, bedre ytelser og mer velstand til sine egne. De som ikke velger å se helheten; De som snakker varmt om demokrati, men med forakt om byråkrati og institusjoner. De som tror løsningen er å kalle en spade en spade, når behovet er kirurgiske presisjonsverktøy.
Ifølge boka «Landet som ble for rikt» av Martin Bech Holte, var Jens Stoltenberg siste statsminister som virkelig hadde kontroll på disse avveiningene.
Det blir et spennende stortingsvalg til høsten. Med stort behov for å velge ansvarlige politikere som tør og evner å ta de vanskelige valgene på våre vegne."
14_14_04_2025,– Jeg har hørt av noen at jeg ikke er verdt noe,Torjus Sagenes,https://www.cdn.tv2.no/images?imageId=17642632&x=5.78&y=19.49&cropw=81.83&croph=58.64&panox=5.78&panoy=19.49&panow=81.83&panoh=58.64&width=1200&height=630,2025-04-13 11:01:36,https://www.tv2.no/underholdning/jeg-har-hort-av-noen-at-jeg-ikke-er-verdt-noe/17642050,Helse og forskning,"Partileder for Høyre Erna Solberg (64) og partileder for Ensomhetspartiet Else Kåss Furuseth (44) møter Roar Lillebostad (34) utenfor Stortinget.
Lillebostad har vært en kasteball i barnevernet, vært innom rus og slitt med ensomhet hele livet.
Nå er han en stemme for de ensomme, og gjennom eposter, møter og håndtegnede tankekart presser han politikerne til å snakke om det store samfunnsproblemet.
– Med ensomhet føler man at man ikke er verdt noe. Jeg har hørt av noen at jeg ikke er verdt noe, forteller Lillebostad.
– Har påvirket meg fysisk og psykisk
Lillebostad har cerebral parese som fører til at han beveger seg annerledes, og har blitt mye utstøtt og gjort narr av i oppveksten.
– Jeg bodde hos en fosterfamilie. Det var veldig fint, men jeg var veldig mye alene. Jeg hadde ingen venner da.
Og har kjent på mye motstand fra systemet.
– Det å ikke bli sett. Det å ikke bli hørt. Det å krangle med systemet. Det har påvirket meg fysisk og psykisk.
– Rus er det dummeste du kan gjøre
I ensomheten og i et søk etter spenning var Lillebostad innom rusen.
– Når man er i en sårbar situasjon, og har vært igjennom ganske mye, så er det veldig kort vei til rusen, forteller han.
Han forklarer at det er mye lettere å komme borti rusmidler når man ikke har et nettverk rundt seg.
– Rus er det dummeste du kan gjøre, selv om man føler på ensomhet.
Lillebostad bærer historien sin på kroppen, og viser frem to tatoveringer han tok når han mistet eksen og farmoren.
– Jeg har kjent mye på ensomhet siden jeg var barn, men jeg har vel lyst til å ha et minne om de to.
Oppturen: – Både sett og hørt
Men et tips om et eksisterende lavterskeltilbud i Røde Kors skulle snu alt.
– Jeg har et fint sted å bo. Jeg har Røde Kors i ryggen som støtter meg. Jeg har flinke folk rundt meg som forstår meg. Jeg blir både sett og hørt.
En besøksvenn førte til frivillighet i Røde Kors-kafeen og til slutt et politisk engasjement.
– I dag så har jeg det kjempekult. Jeg får lov til å komme med innspill, komme med mine tanker: Alle skal få bedre tjenester, god oppfølging og et varmere samfunn.
Men på tross av økte tall i både ensomhet og selvmord, fjernes støtte til frivillige organisasjoner av regjeringen.
Kuttet 18,9 millioner
Mellom stortingsplassen og en kafé i nærheten går det et kameratog med journalister og PR-team i hælene på Lillebostad, Erna Solberg og Else Kåss Furuseth.
– Jeg er veldig glad for at noen er opptatt av tematikken. Ikke for å fornærme Erna, men jeg hadde møtt hvilket som helst av partiene her nå, forteller den nye partilederen Furuseth.
Gruppen er skuffet over regjeringens manglende fokus på folkehelseproblemet.
– I 2022 kom det et stortingsvedtak med et forslag fra oss om at det skulle lages en handlingsplan mot ensomhet i Norge. Det har regjeringen ikke gjort noe med, forteller Solberg.
Videre legger hun til.
– Jeg tenker det er helt håpløst. De har ikke valgt å prioritere dette. De tok vekk de 18,9 millionene som vi hadde i tilskuddsordningen Mobilisering mot ensomhet i statsbudsjettet for 2024.
Annonsørinnhold
Regjeringen svarer
Statssekretær Usman Ahmad Mushtaq (Ap) svarer på vegne av regjeringen.
– Vår plan er å avdekke og sette effektive tiltak som forebygger ensomhet, både gjennom opptrappingsplanen for psykisk helse og egne satsinger. Vi har gitt Helsedirektoratet i oppdrag å utarbeide forslag til en handlingsplan for forebygging av ensomhet, og vi vil komme tilbake til Stortinget. Vi har også bedt Forskningsrådet om å følge opp anmodningsvedtaket om forskning på ensomhet og øke kunnskapen om tiltak som motvirker ensomhet, sier statssekretæren.
Roar Lillebostad mener at tre år er for mye tid å bruke på å iverksette handlingsplanen.
– Hvis det hadde kommet til et punkt der Røde Kors-kafeen måtte stenge, da hadde jeg blitt veldig lei meg. Da hadde alt jeg har bygget opp sammen med de, gått i vasken. Det er mitt hjerte. Det er mitt hjem, forteller han.
Ensomhetsalliansen
Trioen er enige om at problemet er komplekst, og legger frem ulike teorier om hvor ensomhet kommer fra og hvilke tiltak som kan hjelpe.
– Grunnen til at det er lett å kutte på sånne penger, er fordi det ikke er organiserte krefter som går i tog. For hvis du skal gå i demonstrasjonstog, så må du egentlig alliere deg med noen andre og da hadde vi vel gjort noe med ensomhetsproblemet allerede, sier Solberg.
Else Kåss Furuseth fortsetter.
– Jeg håper vi kan finne ut hvorfor vi ikke får ned selvmordstallene når vi bruker mer penger, få flere faglige folk inn. Hva er det som egentlig hjelper?
Lillebostad lyser i øynene av å sitte på bordet med politikerne, men ønsker ikke den karriereretningen selv.
Men han vil fortsette å påvirke, og peker på tankekartet over det ideelle systemet.
– Det finnes mange ulike hjelpeapparater. Og så må alle sammen møtes på midten, og så spres tjenester til ulike poster. Det er på en måte en liten forklaring på hvordan jeg mener at man bør samarbeide, sier Roar Lillebostad."
15_14_04_2025,16.000 for å stå på ski for en familie på fem i påsken: –⁠ Det blir fort mye penger,Lytt til saken,https://akamai.vgc.no/v2/images/19df4a04-fb7f-4b28-8e17-51da25d3d21e?format=auto&w=1080&s=aadbfe5bceaeeda1d0833141afd93063de438e01,2025-04-13 13:41:57,https://www.vg.no/nyheter/i/vgKjdB/16-000-for-aa-staa-paa-ski-for-en-familie-paa-fem-i-paasken-det-blir-fort-mye-penger,Lifestyle,"Det er mindre snø i bakkene i Hemsedal enn på mange år. Er prisen fortsatt verdt det?
Ine Schwebs
Fredrik Ouren Jostad
Rapporterer fra bakkene i Hemsedal For 17 minutter siden
På toppen av Hemsedal er snøen i ferd med å trekke seg tilbake fra fjellet. Sola skinner og gradestokken viser plussgrader.
Men det stopper ikke gjester fra å renne ned skisenteret i påskeuken, som har sikret skiforholdene med massevis av kunstsnø.
– Vi pleier å si at slush er det beste føret etter pudder, sier pappa Martin Sohlman (51), som har med seg de tre barna Saga (6), Ella (9) og Sverre (11).
Han regner med at det vil ryke noen tusenlapper i løpet av ferieuken.
– Det har blitt kostbart, sier Sohlman.
Hemsedal og Trysil, som begge er eid av det svenske selskapet SkiStar, har de stiveste skibakkeprisene i landet.
Skal du stå i bakken hele påskeuken, koster det 3669 per voksen. Barn opp til seks år står gratis, men fra syv år og oppover er prisen 2940 for hele påskeuken.
For en familie på fem der barna er over syv år, blir totalprisen 16.158 kroner.
Og for én dag?
746 kroner for en voksen
595 kroner for et barn fra syv år
Sjekk prisene for andre populære skisteder i påsken - fra dyrest til billigst.
I tillegg kommer mat og drikke. For mange også skiutstyr og bolig.
– Det blir fort mye penger. Sist vi hadde lunsj her nede, det var bare litt snacks og kakao til gjengen, så ble det 600 kroner. Det var jo ikke mat engang, sier Sohlman.
Han ferierer sammen med venninnen Pia Bjong (56) og hennes to barn, tvillingene Stella og Sebastian på syv år.
– Må dere gjøre prioriteringer i hverdagen for å få råd til dette?
– Vi bor jo i Hemsedal, men man må definitivt prioritere. Vi prøver å være flinke og fornuftige pengebrukere i hverdagen, så kan man kose seg mer i helgen og i ferien, sier Sohlmann.
Bjong gikk for noen år siden til innkjøp av campingvogn for å spare utgifter på ferie.
– Det er et fint og litt billigere alternativ, sier hun.
Stella (6) sier hun er glad i å stå på ski, men kanskje enda mer glad i marshmallows.
– Jeg gleder meg mest til at skal vi få kakao og marshmallows!
– Ikke lenger for alle
Dyrtiden har tatt et grep om Norge. Forbruksgjelden vokser, rentekuttet kom ikke som ventet og matvareprisene har tatt flere hopp.
Men i Hemsedal tar folk seg fremdeles råd til skikkelig påskestemning.
– Det er absolutt en prioritering, det vil jeg ikke vike fra.
I solveggen på toppen av Hemsedal, sitter Elisabeth Bekkestad (56), i en knallgul genser.
– Påskegenseren, den tar jeg frem hvert år!
– Det er helt nydelig. Sola skinner og det kunne ikke blitt bedre. Jeg er kjempefornøyd, sier Bekkestad.
Hun drar til Hemsedal hver helg og har sikret årskort til bakkene. Et årskort med tilgang til skisenteret i Hemsedal hele vintersesongen koster i underkant av 10.000 kroner for en voksen.
VG har også tatt tempen på påske- og feststemningen i Hemsedal:
– Det har blitt stive priser, innrømmer hun.
– Det har jo blitt sånn at det ikke er for alle lenger, og det er veldig synd, legger Bekkestad til.
Litt lenger nedi bakken møter VG far og sønn, Odd Holde (76) og Jakob Holde (20). De er fra Hemsedal og setter pris på at påskefolket trekker til bakkene. Rundt 20.000 mennesker er ventet å komme til Hemsedal i løpet av påskeuken.
Men snøforholdene har Odd litt å si om.
– Dette er det verste året på over 60 år, sier han.
– Det har vært en spesiell vinter. Veldig spesiell. Mye mindre snø enn normalt.
Ifølge statsmeteorolog Rebecca Roggentin, er vinteren i Hemsedal litt ekstra dårlig i år. De siste ti årene har vintrene generelt sett blitt varmere.
– I framtiden blir det varmere og skisesongene blir kortere, dessverre, sier hun til VG.
Men Odd og Jakob har tro på at neste påskesesong blir bedre enn denne. Påsken kommer jo tross alt også sent i år.
– Nå er det jo greit nok i bakkene, men langrenn er jo litt tynt. Så blir det sikkert bra igjen til neste år, sier Odd.
VG har skrevet om skisentre som må stenge før påske på grunn av lite snø i år.
Ikke dyrere enn i fjor
Men tross for en dårlig vinter, mener senteret i Hemsedal å kunne holde åpent helt til 5. mai – som vanlig.
– Natursnø har vi jo ikke så mye av i år, men det er en situasjon vi håndterer godt her i Hemsedal, sier Jonatan Eklöf, som er ansvarlig for gjestearenaen ved Hemsedal skisenter.
– Går vi noen år tilbake, så har vi vært i sånne situasjoner før. Vi har et veldig bra snøproduksjonsanlegg, så det kommer til å gå helt bra.
I fjor var det mye snø og året før rekordmye, så Eklöf tror det blir mange vintre med alpint i Hemsedal fremdeles. Han forteller at teknologiutvikling til kunstsnøproduksjon dessuten har blitt mye bedre.
– Vi lager ikke mer kunstsnø i dag enn vi gjorde for fem-ti år siden. Mengden er faktisk litt mindre, påpeker han.
Til tross for at prisene generelt har gått opp siden i fjor, er det ikke så mye dyrere med skiferie i Hemsedal i år, mener Eklöf.
– Nei, det vil jeg ikke si. Vi jobber med dynamiske priser, så de justeres etter etterspørsel."
16_14_04_2025,Feriefavoritter enda dyrere: – Planlegg godt og følg nøye med,Martin Næss Kristiansen,https://www.dagsavisen.no/resizer/v2/7TPNORT6UFFFDKOT7CWSGVGFWU.jpg?smart=true&auth=36361a68d0dab49ce6a38cdc494675f72f31b9db31c32b9e39202e66be025bd6&width=1200&height=630,2025-04-13 09:55:47,https://www.dagsavisen.no/tema/reise/2025/04/13/feriefavoritter-enda-dyrere-planlegg-godt-og-folg-noye-med,Mat og drikke,"– De populære ferielandene for nordmenn har vært populære nettopp fordi de var rimelige ferieland, men de er ikke det i like stor grad lenger, sier sjeføkonom Kyrre Knudsen i Sparebank 1 Sør-Norge til Dagsavisen.
I fjor sommer fikk nordmenn tidenes prissjokk på
ferie
utenlands, blant annet i varmere feriefavoritter som
Spania
og
Hellas
. Nå står
påsken
for tur og sommeren nærmer seg. Knudsen har regnet på det, og tror ikke at noe større kjøpekraft blant nordmenn generelt vil redde deg i år heller: Spania- og Hellas-ferien blir nemlig merkbart dyrere, også i år.
– Vi kommer fra en periode med veldig høy
inflasjon
og en svak krone. Nå har også inflasjonen i de typiske norske ferielandene roet seg ned, forklarer Knudsen.
Les også:
Massiv norsk motstand mot Trumps politikk: – Skaper usikkerhet
Det er også i år en god del dyrere enn før for nordmenn å feriere utenlands, noe som vil merkes i feriefavoritter som Spania og Hellas, viser regnestykket fra sjeføkonom Kyrre Knudsen i Sparebank 1 Sør-Norge.
(Øyvind Knoph Askeland)
Dyrere ferie i varmen
Standardferie til Spania for fire personer blir nesten 5.000 kroner dyrere enn i fjor, med torsdagens kronekurs på litt over 12 mot euro og en samlet inflasjon på det som påvirker reise på 5,5 prosent, ifølge ekspertens beregning.
Med utgangspunkt i kronesvekkelsen, forventet inflasjon i år og økte priser på fly, hotell og restaurant, viser sjeføkonomens regnestykke at en standardferie i norske favoritter som Spania og Hellas vil koste henholdsvis cirka 12.700 og 11.300 kroner per person i sommer.
For en familie på fire gir det en sum på nær 50.800 kroner for en standardferie i Spania og nær 45.200 kroner i Hellas. Endringen fra i fjor er noe mindre i Hellas, hvor nevnte familieferie er drøyt 4.000 kroner dyrere nå. Per person blir ferien altså cirka tusenlappen dyrere enn i fjor i begge land.
I den litt vide kategorien luksusferie blir totalbudsjettet for en familie på fire enda et par tusen kroner dyrere enn i fjor.
– Det er økte priser og dyrere ferie, men den gode nyheten er likevel at prisveksten på utenlandsferie er blitt mindre enn i fjor. Den dårlige nyheten er at det fortsatt er dyrere enn før å dra på ferie til de landene nordmenn er mest glad i. Du får mindre for krona, slår Knudsen fast.
Les også:
Eksperten advarer: Ikke gå i denne kredittkort-fella
(+)
Gode råd for å unngå prissjokk
På den positive siden nevner han at nordmenn generelt har fått litt bedre råd. Det hører med til regnestykket folk må gjøre selv at reallønnsveksten, eller kjøpekraften, hos ganske mange nordmenn har økt noe, mener han.
Og det finnes heldigvis måter å unngå det store prissjokket på.
– En trygghet for de fleste er også at man sjekker priser og bestiller mye på forhånd. Så i en pakketur med «all inclusive», vet du hva du betaler, påpeker Knudsen.
Les flere reisesaker
her
!
For dem som ikke har alt planlagt og ferdig betalt, har han følgende gode råd:
– Det er lurt å ha et budsjett for mat og drikke man skal kjøpe ute, å planlegge godt og samtidig følge nøye med på utviklingen i disse usikre tider. Prisnivåer og kronekurs kan svinge en del framover, vi har jo sett eksempler på det de siste dagene. Det er kanskje ikke nok til å velte budsjettet, men det er tid for å være mer observant, mener Knudsen.
Les også:
Victor ble ufør som tenåring, nå jobber han turnus
(+)
Norsk natur og Øst-Europa
Statistisk sentralbyrå lagde i fjor en
oversikt over prisnivået i 2023
på hotell og restaurant samt på mat og alkoholfri drikke i de europeiske landene. Den viser at du i sum får mest for pengene i Øst-Europa og Portugal.
– Det billigste nå ville nok være å ta med seg telt ut i den flotte, norske naturen og se dette som en anledning til å tenke alternativt. Men for de mange som likevel vil utenlands, er det lurest å reise østover til land som Albania, Bulgaria, Bosnia, Tyrkia – og Portugal er heller ikke så aller verst på pris, forteller Knudsen.
Hva gjelder den nært forestående påsken, viser en fersk undersøkelse fra Kantar, gjennomført for NHO Reiseliv, at like over halvparten av nordmenn planlegger å ta påskeferie i år. 53 prosent sier at de skal ha ferie, som er en økning på 5 prosentpoeng fra i fjor.
Blant dem som tar ferie, oppgir 8 av 10 at de skal holde seg i Norge, mens 13 prosent planlegger en tur i Europa. Bare 3 prosent oppgir at de skal reise utenfor Europa. Dette er de samme andelene for utenlandsreiser i påsken som i 2024, ifølge NHO Reiseliv.
Debatt:
Turistskatten gjør det også dyrere for nordmenn
Les også:
Vil du dra langt i ferien? Da peker ett reisemål seg ut i 2025
(+)"
