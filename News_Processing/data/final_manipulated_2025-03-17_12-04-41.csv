aid,title,author,image_url,published_date,article_url,category,raw_text,text,is_manipulated
22_17_03_2025,Havnet i felle: – Har problemer med sånne som meg,Fanny Bu,https://www.cdn.tv2.no/images?imageId=17532508&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-03-16 10:20:12,https://www.tv2.no/nyheter/innenriks/havnet-i-felle-har-problemer-med-sanne-som-meg/17529111,Samfunn og arbeidsliv,"Smågreiner knaser under føttene hans.
– Der var det en! En meis som fløy over.
Lars Erik Andersen (57) holder kikkeren for øynene og speider opp mot tretoppene. Over han kvitrer vårfuglene.
Skogen har blitt et fristed for Andersen.
– Bare det å komme seg ut, få roen og lytte. Enhver tur er en opplevelse.
Selv om han elsker å tilbringe dagene slik, skulle han ønske at det var annerledes.
– For å si det rett ut, så har jeg dager som ikke er bra. Dager der jeg ikke er med på noe.
– Det er flaut
I dag er Andersen ufør og mottar trygd. Slik har det ikke alltid vært.
Han kan se tilbake på en lang karriere i industrien.
Hos Hydro Porsgrunn var arbeidet til dels tungt, men Andersen trivdes godt i jobben og det å møte gode kolleger hver dag.
– Jeg savner det veldig. Det å vite at du skal noe hver dag, og det å gjøre en innsats. Det gjør noe med deg selv, du er fornøyd når du kommer hjem.
Men etter hvert sa både hodet og kroppen fra. Han merket at han ikke klarte å gi så mye som han burde.
– Det gjorde jo vondt, for jeg ville jo!
– De kunne ikke tilrettelegge, og det fantes ikke noen ny stilling for meg. Da ble veien ut av arbeidslivet ganske kort, sier han.
Føler skam
Han gjorde noen forsøk på å jobbe mer begrenset, men det fungerte dårlig. I 2014 ble han innvilget uføretrygd.
Det ble det første store nederlaget for Andersen, men ikke det siste.
Å være ufør i dagens samfunn er forbundet med skam, fastslår han.
– Det er flaut. Du blir sett på som en som bare sitter hjemme og ikke orker noen ting. Det er ikke akkurat noen god følelse, sier han.
Andersen sitter i godstolen hjemme i Porsgrunn og skotter ut av vinduet.
57-åringen tenker at han i hvert fall kunne hatt ti gode år igjen som arbeidstaker, men opplever å bli hindret.
Andersen forteller at han har gjort flere forsøk på tilrettelagt arbeid i håp om å komme i jobb.
– Sånne som meg
– Jobben gikk i hundre og jeg klarte ikke henge med. Det var selvfølgelig vondt, for jeg ville jo.
Andersen mener dagens arbeidsliv er langt tøffere enn før.
– Det er mye større press. Derfor har arbeidsgivere problemer med å legge til rette for sånne som meg. Det blir for mye greier, sier han.
Til slutt fant Andresen noe som funket for ham. De senere årene har han engasjert seg i flere organisasjoner, blant annet Organisasjonen for Uføres rettigheter (OUFR). Her kan han tilpasse arbeidsmengden etter formen.
Utfordringen ved å ha en deltidsjobb som ufør, er at han maksimalt kan tjene 49.000 kroner i året. Hver tjente krone etter dette trekkes fra trygden.
Andersen mener inntektsgrensen i realiteten skremmer uføre fra å jobbe.
– Uføre kunne ha skapt jobber
– Folk velger å ikke jobbe i det hele tatt, for de er så redde for grensen og hvordan det slår ut.
Forsker Kristian Heggebø ved NOVA/OsloMet mener at vi har et system som ikke bare hindrer uføre i å komme tilbake i jobb, men som også står i fare for å skape trygdemottakere.
Han mener systemet som skulle aktivisere er passiviserende.
– Hvis man tjener over en viss terskel blir trygden avkortet, krone for krone. I noen tilfeller kan man risikere å tape penger på å prøve å jobbe mer. Det må være svært frustrerende. Man viser vilje, men blir møtt av et system som ikke tillater det.
– Det er absurd. Trygdesystemet er innrettet for å prøve å aktivere folk, men ender heller opp med å passivisere, sier Heggebø.
Forskeren mener trygdesystemet trenger en grundig overhaling, og at med færre og mer fleksible ordninger vil det ligge en mulighet til å skape arbeidsplasser, i stedet for å skape trygdemottakere.
– Jeg tror med et mer fleksibelt regelverk så ville det kunne stimulere til mer entreprenørskap og gründervirksomhet blant de som har lyst og kan jobbe mer.
– Blant de som mottar trygd i dag?
– Helt klart, helt klart, sier han.
Systemet
Jobben, vervet som tillitsvalgt og utdannelse gjennom LO har vært avgjørende i møtet med systemet, forteller uføretrygdene Lars Erik Andersen.
Selv stemmer han Arbeiderpartiet og er aktiv i lokallaget. Han skulle nok ønske at partiet hans tok mer grep om trygdesystemet for å få flere i arbeid.
– De har gjort noe, men langt fra nok, sier Andersen.
Arbeid- og inkluderingsminister Tonje Brenna (Ap) mener arbeidsgivere både har ansvar og mulighet til å gi uføre en sjanse til å komme tilbake til en jobbhverdag. Hun mener offentlige ordninger burde ligge til rette for det.
– Mange kunne ha jobbet
– Det finnes tusen ordninger! Arbeidsgivere må være interesserte i å gi folk en sjanse. De må forstå at en mangfoldig arbeidsplass med litt ulike folk er bra for arbeidsmiljøet, sier Brenna.
Hun sier hun forstår at mange trygdede kvier seg litt for å jobbe mer, av frykt for å miste uføretrygd. Derfor har regjeringen nå gjort en endring, nettopp for å gjøre dette litt lettere.
– Vi har endret reglene slik at man kan få det vil kaller arbeidsforsøk. Da får du i en periode se hvor mye du kan jobbe, uten at du mister uføretrygd. Det er en måte å gi trygdemottakeren trygghet, sier hun.
Hun vedgår at det høye tallet på trygdene vekker bekymring.
– Det er ikke tilfredsstillende at så mange står utenfor arbeidslivet. Veldig mange kunne nok ha jobbet noe, men vi må også ha respekt for at en del er så syke at de skal få benytte seg av noe av det fineste vi har her i landet; en velferdsstat som tar var på deg den dagen du ikke har egen inntekt, sier Tonje Brenna.
Hadde vært gull
Tallet på de som faller utenfor arbeidslivet stiger.
Vi er i verdenstoppen i andelen sykmeldte, og tallet på varig uføre er nå ferd med å krype opp mot 400.000.
Det betyr at mer enn hver fjerde i yrkesaktiv alder (18-66) ikke deltar i yrkeslivet i Norge.
Økningen er mest markant blant de yngre. For en 57-åring som Lars Erik Andersen er veiet tilbake ekstra lang.
– Det ville vært en enorm lettelse. Det at noen har behov for deg og dine kunnskaper i et arbeidsmiljø. Det hadde vært gull for meg.
– Jo, jeg begynner å bli godt voksen jeg og, men hvis muligheten byr seg. Hvem vet.",Error generating text.,no
19_17_03_2025,Lønnsoppgjøret: Partene melder om god og konstruktiv dialog,Ntb Nyheter,https://www.dagsavisen.no/resizer/v2/HS2Z4LK6XLUH634C7L2A46QPIY.jpg?smart=true&auth=bb110e7e0bbebd29d0e43574884fe5f2811ae2bde55047b3ce237f1be8be178d&width=1200&height=630,2025-03-16 14:22:51,https://www.dagsavisen.no/nyheter/innenriks/2025/03/16/lonnsoppgjoret-partene-melder-om-god-og-konstruktiv-dialog,Økonomi og næringsliv,"– Vi har forhandlet og hatt konstruktiv dialog gjennom helgen, men ønsker ikke å kommentere ytterligere før vi er ferdig på tirsdag, sier LO-leder Peggy Hessen Følsvik i en skriftlig kommentar til NTB søndag.
Forhandlingene startet fredag klokka 12, og fristen for å bli enige går ut tirsdag.
NHO har følgende løypemelding søndag:
– Vi har startet opp forhandlingene og har god dialog. Utover det har vi ingen kommentar, sier direktør for arbeidsliv og tariff Nina Melsom i NHO til NTB.
Håper å unngå mekling
LO, NHO og YS forhandler nå om det såkalte frontfaget, for konkurranseutsatt industri. Det de blir enige om, danner deretter grunnlaget for alle de andre lønnsoppgjørene i andre bransjer.
Partene skal i første omgang forhandle fram til tirsdag 18. mars. Blir de ikke enige, går oppgjøret videre til mekling, med frist om å komme til enighet innen 1. april, klokken 24.00.
Blir det heller ikke enighet i meklingen er det fare for streik fra 2. april.
Da partene møttes på fredag var de optimistiske med tanke på å bli enige til tirsdag, og unngå mekling.
LO: – Rom for økt kjøpekraft
Årets oppgjør er et såkalt mellomoppgjør, der det kun forhandles om lønn. Ved sist mellomoppgjør – i 2023 – ble det for første gang en streik i et mellomoppgjør i etterkrigstiden.
Den gang ble NHO, YS og LO ikke enige om hvor høyt lønnstillegget skulle være i frontfaget.
I år har både LO og YS gjort det klart at de forventer reallønnsvekst – altså at lønnsveksten i år blir høyere enn prisveksten.
Det tekniske beregningsutvalget TBU har anslått at årets prisvekst vil ligge på 2,7 prosent, og det er det som ligger til grunn for forhandlingene.
– Industrien går så det griner. Det er rom for et godt og solid lønnsoppgjør, som gir økt kjøpekraft, sa LO-leder Peggy Hessen Følsvik da lønnsoppgjøret startet fredag 14. mars.
Usikker verden
NHO har pekt på at det er økonomisk uro i verden, noe som skaper usikkerhet for bedriftene. De har også vist til at store ulikheter norsk næringsliv, der særlig byggebransjen sliter
– For bedriftene er det viktig at den samlede lønnsveksten ikke blir for høy, sa NHO-sjef Ole Erik Almlid da forhandlingene startet.
Et viktig tema i årets forhandlinger har vært hvor høyt lønnstillegg som skal gi sentralt til alle – og hvor mye som senere skal forhandles om lokalt i den enkelte bedrift.
NHO har vært opptatt av at mest mulig skal forhandles om lokalt, sånn at det er større rom for tilpasninger ut ifra hver enkelt bedrifts økonomi, produktivitet, framtidsutsikter og konkurranseevne.
LO og YS har i større grad ønsket å gi tilleggene sentralt.
Les også:
Overtydelig at vår verdensorden er i trøbbel
(+)
Les også:
Eksperten advarer: Ikke gå i denne kredittkort-fella
(+)
Les også:
400.000 vurderer til enhver tid om de orker å stå i arbeid
(+)",Error generating text.,no
14_17_03_2025,Amund Hellesø tar over som leiar for Trøndelag Arbeidarparti etter Kjerkol,Sunniva Skurtveit,https://gfx.nrk.no/YOE66ks5YL_w7CLTefZHTgVO68JP9GiiGMCAvuhmI-bw.jpg,2025-03-16 11:26:55,https://www.nrk.no/trondelag/amund-helleso-tar-over-som-leiar-for-trondelag-arbeidarparti-etter-kjerkol-1.17340989,Politics,"Amund Hellesø blei einstemmig vedtatt som ny leiar for Trøndelag Ap, til både applaus og jubel frå salen.
Hellesø ordførar i Nærøysund kommune og går frå rolla som nestleiar til å bli leiar for Trøndelag Arbeidarparti.
Og med dette er det klart kven som tar over etter at Kjerkol går av som leiar for fylkespartiet.
Ei rørt Ingvild Kjerkol hadde sin siste opningstale for Trøndelag Arbeidarparti. Foto: Bjarte M. Johannesen / NRK
Nytt styre i Trøndelag Arbeidarparti
Leiar: Amund Hellesø, Nærøysund Ap
Nestleiar: Emil Raaen, Trondheim Ap
Nestleiar: Kristin Nybrodahl, Malvik Ap
Medlemsansvarleg: Kristian Hovd Sjøli, Steinkjer Ap
Kvinnepolitisk ansvarleg: Vibeke Stjern, Åfjord Ap
AUF: Dina Nesgård Evjen
Styremedlem: Bjørn Iversen, Verdal Ap
Styremedlem: Ann Jeanett Klinkenberg, Grong Ap
Styremedlem: Oskar Tørres Lindstad, Røros Ap
Styremedlem: Magnus Aastrøm, Trondheim Ap
Styremedlem: Trude T. Gulbrandsen, Orkland Ap
Styremedlem: Hanne Moe Bjørnbet, Trondheim Ap
Vara: Sara Shafighi, Trondheim Ap
Vara: Jan Inge Kaspersen, Stjørdal Ap
Vara: Tone Wanderås, Levanger Ap
Vara: Fredrik Sandnes, Ørland Ap
Vara: Tove Sommerschild, Skaun Ap
– Har vore ein del uro i partiet
Årsmøtet i Trøndelag Ap gjekk føre seg nokså roleg – utan opne personkonfliktar frå talarstolen.
– Det har vore ein del uro i partiet her i Trøndelag, og kanskje spesielt i det gamle Sør-Trøndelag. No handlar det om å samle oss og sjå framover.
Det seier leiar for valkomiteen, Gunnar Thorsen. Han siktar til at det dei siste åra har personkonflikt og dritslenging frå open talarstol prega møta særleg i Trondheim Ap.
– No handlar det om å samle oss, sjå framover og få med folk som kan jobbe godt i lag.
Og som komiteen ønska blei Amund Hellesø vald inn som ny leiar for Trøndelag Ap og får jobben med å samle troppane.
– Han har stor arbeidskapasitet. Han har eit stort nettverk og er dyktig. Han har eigentleg alt som skal til for at me no skal same oss, seier Thorsen.
Du trenger javascript for å spille av lydklippet «Trond Giskes comeback: Et regissert kupp?».
Kjerkol gjer seg i politikken
– Talen min er prega av at eg no forlèt politikken.
Slik opna Ingvild Kjerkol årsmøtet i Trøndelag Arbeidarparti.
– Me som parti fornyar ikkje politikken vår raskt nok. Dette må me jobbe med, seier ho til dei som no skal ta partiet vidare.
Ingvild Kjerkol saman med Emil Raaen som held fram som nestleiar og ny leiar Amund Hellesø. Foto: Bjarte M. Johannesen / NRK
– Har me på mi vakt i partiet evna å sette ubehagelege tema på dagsorden?, undrar Kjerkol.
Dette meiner ho partiet må bli flinkare til framover.
Kjerkol avsluttar talen med å takke partikollegaane sine for at ho i 30 år har fått halde på med politikk.
– Det har vore eit formidabelt privilegium. Tusen takk alle saman.",Error generating text.,no
17_17_03_2025,Lønnsoppgjør i handelskrigens tid,Tiril Halvorsen,https://www.dagsavisen.no/resizer/v2/57ICPF5PFBDDRKANIHK6WSFPPQ.jpg?smart=true&auth=514076f31984ad8fadce030786aa0a483d3c2db8153205442feea7d961906c4d&width=1200&height=630,2025-03-16 09:24:47,https://www.dagsavisen.no/debatt/kommentar/2025/03/16/lonnsoppgjor-i-handelskrigens-tid,Politikk,"Sjokk etter sjokk har de siste årene truffet både norsk og internasjonal økonomi. Fra pandemi-nedstengning og gasskrig til opprustning og handelskrig. Én konsekvens av sjokkene har vært økte priser.
Prisveksten har blitt møtt med økte renter av sentralbanker over hele verden. På mange måter naturlig, siden de har inflasjonsmål de styrer etter. Likevel har det gått en debatt både i Norge og internasjonalt om hvor effektiv renta er i møte med slike sjokk – sjokk som rammer kostnadssiden i økonomien, og ikke er resultater av innenlandsk etterspørselspress.
Og denne forskjellen er viktig. For renta virker på innenlandsk etterspørsel, ikke på internasjonale priser. Det er blant annet derfor LO har stilt spørsmål ved, og kritisert flere av renteøkningene til Norges Bank.
Les kommentar fra Kjell Werner:
Her ligger den store konflikten i årets lønnsoppgjør
(+)
I dag er prisveksten svært nær målet på to prosent. Men verden er mer usikker enn på lenge, og det er flere ting som peker mot at prisene kan øke igjen. Stadig flere handelsrestriksjoner og et ønske om å ha kontroll på egne forsyningskjeder, vil kunne øke prisene framover. Økt toll vil også kunne øke prisene på det vi kjøper og selger. En enda mer urolig verden, kan sende den norske krona lenger ned. I tillegg må vi gjennom en energiomstilling, og energiprisene vil trolig blir høye i perioder.
Flere økonomer mener dette peker i retning av færre rentekutt her hjemme i Norge, og kanskje at økte priser vil gi ytterligere rente
økninger
i tiden som kommer.
LO vil advare sterkt mot en slik politikk.
Les kommentar:
Politikerne må fortelle oss hvor de vil kutte i neste års statsbudsjett (+)
Pengepolitikken må avhenge av type sjokk vi er utsatt for. Prisøkninger som følge av handelsrestriksjoner og deglobalisering vil samtidig ramme den økonomiske veksten, folks kjøpekraft og arbeidsplasser. Mange har slitt nok.
Renteøkninger vil gjøre lite med årsaken til problemene, men heller tynge befolkningen og bedrifter ytterligere. Og det i en tid der vi trenger økte investeringer og en kjøpesterk befolkning. Det store behov for offentlige investeringer og sterk innenlandsk etterspørsel for å møte tollkrigen og unngå nasjonale resesjoner. Også sikkerhetspolitisk vil dette være viktig.
LO går nå inn i et lønnsoppgjør
, og med krav om kjøpekraftsvekst. Samtidig er LO opptatte av å ivareta bedriftenes konkurranse- og investeringsevne i møte med den nye handels- og sikkerhetspolitiske situasjonen. Kravene vil være i tråd med det.
Men det er også viktig at LO sikrer folk den kjøpekraften det er rom for, og snu en negativ utvikling der stadig mer tilfaller eierne av bedriftene. Dyrtiden rammet sosialt skjevt, og da blir det desto viktigere med en god sosial profil på årets oppgjør.
Det ligger til grunn for at det kan bli et godt oppgjør i år. Men det er ikke lønnsoppgjørene som skaper press i norsk økonomi og skaper inflasjon. I lønnsoppgjørene skapes det ikke nye penger, der fordeles kun gevinster som allerede er skapt. Og det er mye penger som skal fordeles i år.
Les også:
Renholder Solveig trenger et solid lønnsløft: – Alt er egentlig dyrt
LO mener derfor at Norges Bank bør være tålmodige og bruke lang tid på siste etappe ned til målet på to prosent inflasjon. Når prisveksten har kommet raskere ned enn de trodde, må også rentekuttene komme raskere. Slik unngår vi for store byrder på folks økonomi i en utrygg tid.
Og da må heller ikke nye sjokk møtes med nye renteøkninger.
I Norge forhandler vi lønn én gang i året. Fordi vi har en sterk normgivende effekt på lønnsveksten i hele landet, gjør det oss i stand til å foreta raske kursendringer og tilpassinger dersom verdenssituasjonen skulle endre seg. Den norske modellen gjør oss sterkere i møte med kriser. Det burde alle vite nå.
Les Kjell Werner:
Det er mange sprikende interesser i lønnskampen. Og flere hensyn som må tas (+)
Les også:
Sjeføkonomen i LO går motstrøms: – Den høye renta gjør vondt verre
Les også:
Økonomer etter uventet høy prisvekst: – Rentekuttet er definitivt avlyst
Hold deg oppdatert. Få daglig nyhetsbrev fra Dagsavisen",Error generating text.,yes
6_17_03_2025,Russerne utnytter hoppskandalen til kritikk av norske idrett: –⁠ Hyklersk,Svetlana Zjurova,https://akamai.vgc.no/v2/images/28f62216-5245-4dd3-b279-bd817387b299?format=auto&w=1080&s=9423648ad8e20ca427b68646c88408b3d3bba410,2025-03-16 21:32:49,https://www.vg.no/sport/i/kwGxEa/russiske-idrettstopper-kritiserer-norsk-skisport-hyklersk,Sports,"Russiske idrettstopper smir mens den norske hoppskandalen er varm.
Ole Kristian Strøm
Vanligvis er det nordmennenes bruk av astmamedisin som er tema i russiske medier, men nå handler det ikke uventet om hoppjukset, som russere mener at symptomatisk for norsk idrett.
Fem norske hoppere har vært utestengt fra RAW Air i Holmenkollen og Vikersund - mens FIS (det internasjonale skiforbundet) gransker manipulering av hoppdressene.
– Jeg har i ti år ropt varsko om at det norske vanviddet i skisporten må stoppes. Det virker som om de ikke helt forstår at når de vinner alt takket være legalisert dopingbruk, så ødelegger de vinteridrettene, sier den tidligere OL-mesteren i skiskyting Dmitrij Vasiljev, som nå er president i St. Petersburgs skiskytterforbund.
Tidslinje om den norske hoppskandalen.
Fredag 7. mars:
Norske ledere som syr hoppdresser og blir filmet på utøverhotellet i VM-byen Trondheim, dagen før storbakkerennet i Granåsen. Landslagstrener Magnus Brevig er en av personene på videoen.
Lørdag 8. mars:
Innholdet i de snikfilmede videoene når offentligheten og blir av flere omtalt som mistenkelig.
Med bakgrunn i videoene legges det inn protest fra Polen, Østerrike og Slovenia mot Norge før storbakkerennet.
Marius Lindvik og Johann Forfang hopper ned til henholdsvis sølv og femteplass, men blir i etterkant diskvalifisert etter at kontrollørene finner ureglementerte sømmer etter å ha åpnet dressene.
I etterkant avviser Brevig og hoppsjef Jan-Erik Aalbu at det er juks, men bruker begrepet regelbrudd.
Søndag 9. mars
Aalbu erkjenner på en pressekonferanse at Norge jukset bevisst, og at den ekstra sømmen i dressene til Forfang og Lindvik ble sydd inn i den tro at det ikke ville bli oppdaget av utstyrskontrolløren.
Aalbu hevder at han ikke kjente til jukset før det ble avdekket.
Idrettspresident Zaineb Al-Samarai og kulturminister Lubna Jaffery (Ap) sier begge at hendelsen er uakseptabel. Skipresident Tove Moe Dyrhaug appellerer til at alle involverte må være ærlige.
Det internasjonale ski- og snøbrettforbundet (FIS) melder at det norske laget skal etterforskes. Generalsekretær Michel Vion vil ikke utelukke at Norge kan miste flere medaljer.
Mandag 10. mars:
Advokat- og forsikringsselskapet Help sier opp sin sponsoravtale med hopplandslaget. Den hadde i utgangspunktet utløpsdato 1. mai. Andre sponsorer vurderer hva de skal gjøre.
Brevig og servicemann Adrian Livelten suspenderes med umiddelbar virkning av skiforbundet i påvente av en gransking. Begge samtykker til avgjørelsen.
Slovenske Bine Norcic utnevnes til midlertidig landslagstrener.
I et møte med pressen sier Brevig at han angrer på jukset og at han som hovedtrener ikke stoppet det. Han omtaler endringen av dressene som «en bevisst handling».
Livelten sier i en uttalelse at han beklager jukset og at det var «en handling jeg vil angre på resten av livet».
Tirsdag 11. mars:
Assistent Thomas Lobben blir også suspendert med umiddelbar virkning i påvente av en gransking. Også han samtykker til avgjørelsen.
Lobben sier i en uttalelse at trenerne ble «fartsblinde», at han er «oppriktig lei seg» og at de tok «en meget dårlig avgjørelse».
Skiforbundet opplyser at de har overlevert alle hoppdressene som ble benyttet i både hopp og kombinert under VM i Trondheim til FIS for gransking.
Onsdag 12. mars:
Flere tidligere storhoppere som Anders Jacobsen og Daniel André Tande vedgår i et intervju med NRK at de selv jukset under egne karrierer.
Det internasjonale skiforbundet suspenderer Marius Lindvik og Johann Forfang samt de norske hopplederne Brevig, Livelten og Lobben. Hopperne kan dermed ikke delta i Raw Air.
Den norske landslagstreneren i kombinert Truls Johansen ilegges også en suspensjon av FIS. Det har sammenheng med måten det norske kombinertlaget presenterte utstyret for inspeksjon etter diskvalifikasjonen av Jørgen Graabak i VM fredag 7. mars.
Torsdag 13. mars:
Lederen av hoppkomiteen i Norges Skiforbund, Stine Korsen, sier i et intervju med VG at hun trekker seg fra ledervervet som følge av avsløringene om utstyrsjuks.
Robin Pedersen, Kristoffer Eriksen Sundal og Robert Johansson suspenderes av FIS på mistanke om manipulering av hoppdressene. Funnene er ikke de samme som i dressene til Lindvik og Forfang.
Det er ikke funnet noe ulovlig med de norske VM-dressene til hoppkvinnene eller kombinertlandslagene.
Aalbu sier på en pressekonferanse at han har «sviktet som leder», men vurderer det som best på kort sikt å fortsette i jobben. Han får full tillit fra skipresident Dyrhaug.
Kilde: NTB
– Det blir uinteressant å se på, noe som igjen fører til at publikum forsvinner, sponsorer trekker seg, og sendingene blir kjedelige fordi alt dreier seg om nordmenn.
Han mener ifølge nyhetsbyrået Tass at hoppjukset er en avsløring av norsk idrett:
– At skihopperne ble tatt for åpenbar juks, er en lakmustest. Det sier noe om hele den norske skisporten. Det er hyklersk til et ekstremt nivå, hevder Vasiljev.
Også den tidligere skøyteløperen, nå politikeren, Svetlana Zjurova har uttalt seg om hoppsaken.
– Forbedring av en hoppdress' aerodynamiske egenskaper i denne sporten kan sammenlignes med medisinsk doping. Ved hjelp av slike manipulasjoner har nordmennene skaffet seg en betydelig fordel over konkurrentene, mener hun ifølge vseprosport.ru.
– For slike manipulasjoner bør man straffes like strengt som for doping, mener Zjurova.
Hun tror likevel ikke det vil skje:
– Siden de allerede har innrømmet jukset, tror jeg de unngår en alvorlig straff. I Vesten fungerer det jo slik at hvis du tilstår, blir du tilgitt og synes synd på, men hvis du nekter, blir du straffet. Jeg antar at disse nordmennene vil få en mild behandling – de blir diskvalifisert fra VM der bruddet fant sted, men får trolig lov til å konkurrere videre, sier Zjurova, som representerer Putin-partiet Forente Russland.
Som vanlig er det den tidligere skiskytteren Aleksandr Tikhonov - som var sentral i Besseberg-saken - som går lengst i kritikken av Norge. Han sier ifølge vseprosport.ru:
– Nordmenn er frekke og astmatikere. De prøver å anklage alle andre og motarbeider russisk deltakelse. De burde straffes så hardt som mulig.
– Den optimale straffen? Diskvalifisering av hele norsk skisport i fem til syv år. Man trenger ikke å utestenge alle deres idrettsutøvere, kun de som driver med skisport, sier Tikhonov, som var visepresident i IBU (det internasjonale skiskytterforbundet) under Besseberg.
Skihopping er ingen stor sport i Russland, men presidenten i skihoppforbundet, Dmitrij Dubrovskij, sier dette til det statskontrollerte nyhetsbyrået Tass:
– Nordmennene tok denne sjansen i den tro at FIS ville overse det, gitt deres status som ledere i sporten.
– De ledende nasjonene, som har hatt tilgang til vitenskapelige institutter og tekniske team som kunne muliggjøre slike brudd, vil nå miste denne fordelen. Dette vil gagne oss, for vi har aldri hatt rom for å gjøre feil, mener Dubrovskij.
NRKs sportskommentator Jan Petter Saltvedt er ikke overrasket over de russiske utspillene.
– Dette er akkurat som forventet. Og dessverre også så fryktet. Nå får omverdenen en etterlengtet anledning til et oppgjør med norsk selvhøytidelighet og idrettsmoralisme.
– Ingen har vel heller gledet seg mer til å få en sjanse til å hovere over skinasjonen Norge enn russerne.
Saltvedt legger til at russerne her til og med får muligheten til å komme med påstander om at de ikke selv har tilgang på vitenskapelige institutter eller muligheter til å gjøre feil. Han mener det er latterlig.
– Ingen har kommet unna med mer eller samarbeidet tettere med statlige vitenskapsmiljøer opp gjennom årene enn russerne. Men akkurat nå kan vi ikke si noe som helst tilbake og må akseptere at dette blir en slags midlertidig sannhet, sier NRK-kommentatoren.
– Dette er selvsagt både politikk og polemikk. Og så må vi også gi dem rett i noen poenger også. Som at dette har noen likheter i sin tankegang som det å drive med doping. Som kanskje ikke er overraskende. Ingen kan jo historisk sett mer om dette enn russiske idrettstopper, legger Saltvedt til.",Error generating text.,no
29_17_03_2025,Steindyr BMW-versting: Én ting vil mange savne,Vegard Møller Johnsen,https://www.cdn.tv2.no/images?imageId=17548718&x=0&y=0&cropw=100&croph=100&panox=0&panoy=0&panow=100&panoh=100&width=1200&height=630,2025-03-16 12:30:00,https://www.tv2.no/broom/steindyr-bmw-versting-en-ting-vil-mange-savne/17548377,Sport,"Saken oppsummert
Ni av ti norske nybilkjøpere velger elektrisk, men noen holder fast ved bensin.
BMW tilbyr fortsatt bensinbiler, med M3 CS Touring som det nyeste tilskuddet.
Dette er en sportsbil med 550 hestekrefter, som når 0-100 km/t på 3,4 sekunder.
Produksjonen er begrenset til under 10.000 enheter.
Oppsummeringen er laget med kunstig intelligens (KI) fra OpenAI. Innholdet er kvalitetssikret av TV 2s journalister.
Ni av ti norske nybilkjøpere velger elektrisk. Men hva kjøper egentlig de andre? Det er fortsatt noen som sverger til bensin.
BMW er ett av bilmerkene som fortsatt ønsker å by kundene sine på det siste.
Og skal man først ha bensinmotor, kan man jo gjøre det ordentlig. Det siste – og villeste – skuddet på bensinbilstammen til BMW heter M3 CS Touring.
Det blir en av de dyreste BMW-ene du får – med prislapp på drøyt 2,4 millioner kroner.
Vi har fått se nærmere på den.
(Se video av BMW M3 CS Touring øverst i artikkelen)
Klassisk M5 kan være en svært god investering
Navn som forplikter
CS står for Competition Sport. I tilfelle du skulle være I tvil – det betyr at dette er fullblods sportsbil. Kun noen av raskeste og sterkeste bilene i M-familien får æren av denne betegnelsen.
Passende nok er vårt første møte med M3 CS Touring på en racerbane. Eller, la oss være litt mer spesifikke: Den står på Yas Marina Circuit, i Abu Dhabi.
Det nye er at BMW lager en CS-utgave av M3 Touring – altså stasjonsvognen. En barnehage-ekspress – som også skal kunne brukes så det merkes på bane.
Dro til Abu Dhabi – fikk en skikkelig overraskelse
Begrenset opplag
550 hestekrefter gjør at du klarer 0-100 km/t på 3,5 sekunder. 200 km/t når du på like over 11,1 sekunder.
M3 CS Touring blir kun produsert i ett år – i et begrenset opplag. Nøyaktig hvor mange det blir, vet vi ikke. BMWs representanter vil heller ikke fortelle det.
Men det blir ikke et femsifret antall. Med andre ord under 10.000. Trolig godt under, også.
Bli bedre kjent med nykommeren i videoen under.
Les mer om BMW M3 CS Touring her",Error generating text.,no
11_17_03_2025,Meninger: De venter på en ny frelser,Lytt til saken,https://akamai.vgc.no/v2/images/80a7ff24-f22a-499e-8e23-91f968f48ab5?format=auto&w=1080&s=24c0d1d899f17ff533aa767092ab1bf58548c48a,2025-03-16 15:41:42,https://www.vg.no/nyheter/i/5Eljmz/de-venter-paa-en-ny-frelser,Politics,"Det liberale USA sitter tafatt og venter på en frelser, mens Trump gir nasjonen en ekstrem makeover.
Nå
Sent på kvelden den 5. november i fjor, etter at det ble åpenbart at Donald Trump ville bli USAs president for andre gang, forlot visepresident og Demokratenes presidentkandidat Kamala Harris sin egen valgvake i stillhet.
Hun holdt ingen tale, og etterlot sine tilhengere og frivillige valgkampmedarbeidere, målløse og sønderknuste.
Siden den natten har Demokratene vært uten noen form for ledelse eller frontfigur.
Tafatte har de stått og sett på hvordan Trump-revolusjonens spøkelse feier over USA med en handlekraft man ikke har sett siden Franklin Delano Roosevelt på 1930-tallet.
For amerikansk partipolitikk er ikke som den europeiske.
Det er ikke den samme partistrukturen av viktige lokallag, sentralkomiteer, samarbeidskomiteer, nominasjonskomiteer eller valgkomiteer som umiddelbart setter i gang når man har gått på et nederlag for å sikre at man tar makten tilbake ved neste korsvei.
Partiene eies av den til enhver tid sittende presidenten.
Er man i opposisjon tilhører partiet den sist avgåtte presidenten som vant et valg.
Og når en sittende president blir kastet eller trekker seg, noe som bare har skjedd fem ganger siden 1945, legges partiet ut på det åpne marked og venter på høystbydende.
Trump klarte mesterstykket å ta eierskapet tilbake etter valgnederlaget i 2020.
Det kan ikke Joe Biden gjøre, og Kamala Harris har forspilt sin sjanse.
Så nå venter Demokratene på at en redningsmann eller kvinne skal melde seg - helst en med en nesten religiøs appell.
Jeg dekket innspurten av Obamas valgkamp i 2008 tett. Det var som å henge i hælene på et religiøst korstog.
Obamas «Hope & Change»-kampanje feide gjennom stat etter stat som en vekkelsesbevegelse og vakte en type begeistring jeg aldri hadde sett etter å ha jobbet med norsk politikk siden slutten av åttitallet.
På mange måter representerte Obama et kupp i det Demokratiske partiet. Partieieren, den tidligere presidenten Bill Clinton, hadde utpekt sin egen kone som partiets neste presidentkandidat.
Men så kom altså Obama inn fra sidelinjen med sin Kennedy-karisma og sine Martin Luther King-talegaver og trollbandt velgere langt utover Demokratenes tradisjonelle rekker.
Det var noen av de samme mekanismene som kicket inn åtte år senere, da Trump vant valget første gang.
Den forrige republikanske presidenten, George W. Bush, hadde utpekt sin bror Jeb som partiets neste presidentkandidat.
Men så kom altså Donald Trump inn fra sidelinjen med sin storkjefta businessmann-karisma, sin Reality TV-kompetanse og sin anti-Obama-appell og kuppet grasrota i partiet rett foran øynene på et ydmyket Bushdynasti.
Og ikke bare dem, hele partieliten var egentlig i mot ham.
Mange av dem som ble med ham inn i regjering i 2017 jobbet aktivt for å begrense ham.
I løpet av de siste årene har han slukt hele partiet med MAGA-bevegelsen sin og tvunget amerikanernes Grand Old Party til å bli en personkultus rundt ham.
Det er ikke enhver amerikansk presidentvalgkamp som bærer preg av vekkelser.
Og ikke alle presidenter står frem som Frelsere. Men de som gjør det forandrer gjerne partiet for all fremtid og former det i sitt bilde.
John F. Kennedy, som i 1960 vant en av de mest knepne valgseierne noensinne, forandret det Demokratiske partiet fra å være et parti av sørstatspopulister for arbeidsfolk med klare rasistiske elementer til å bli det moderne, liberale partiet med størst appell nordpå og på vestkysten.
Ronald Reagan fløt frem på en bølge av konservatisme og ideen om USA som et lovet land for et utvalgt folk.
Samtidig ga han Det republikanske partiet en kulturell høyredreining med forsterket motstand mot abort, sterkere vern om retten til å eie våpen og hardere linje i utenrikspolitikken.
Også Bill Clinton, med sine godt kjente menneskelige svakheter, hadde noe «frelsersk» over seg da han kom overraskende inn i valgkampen 1992 fra Hillbillystaten Arkansas og gjenerobret makten for Demokratene for første gang på tolv år.
Joe Biden var ingen frelser.
Han var en trygg bestefartype som kunne skape ro og stabilitet etter fire intense år med Trump og et halvt år med Covid. Dessverre for demokratene morknet han raskt i jobben, og måtte skiftes ut mot sin vilje.
Gitt at hun bare fikk fire måneder på å aksle en oppgave som kandidatene pleier å bruke minst halvannet år på, gjorde Kamala Harris en formidabel spurt.
Men noen frelser var hun ikke. Kampanjen hennes i 2020 kollapset før den var i gang, og som visepresident hadde hun vært bortimot usynlig.
Demokratene er frustrerte, forbannet og fortvilet over Donald Trump, og hvordan han er i ferd med å demontere hele systemet og alle institusjonene som Det demokratiske partiet holder hellig.
Men samtidig virker de fullstendig handlingslammet.
Det er noen forsiktige bevegelser i katakombene blant partiets mest trofaste.
Guvernørene Josh Shapiro, Gretchen Whitmer og Gary Newsom fra henholdsvis Pennsylvania, Michigan og California.
Den tidligere transportministeren og småbyordføreren Pete Buttigieg.
Hvem har størst «frelser»-potenisal?
aJosh Shapiro bGretchen Whitmer cGary Newsom dPete Buttigieg eEn ukjent person
Men aller helst: En vi ikke vet hvem er. En ukjent, utvalgt som selv knapt kjenner sin skjebne og oppgave ennå.
En gårdsgutt fra Tatooine.
En kullgraverdatter fra Distrikt 12.
En tikkende bombe av politisk talent og kraft som kan komme seilende inn fra det store intet.
Erklære sitt kandidatur på kirketrappen i en amerikansk småby en dag i overgangen mellom 2026 og 2027.
Gå fra triumf til triumf under nominasjonsvalgene vinteren og våren 2028.
Før han eller hun aksepterer nominasjonen under Hallelujah-rop under landsmøtet i august.
Og så seile på en bølge av begeistring inn i Det hvite hus i november med de fleste av vippestatene i porteføljen.
For det er slik det helst skal gjøres i USA.
Gammeldags, hverdagslig politisk prosess er slikt som europeerne driver med.",Error generating text.,no
32_17_03_2025,Ingen ville betale Stians sykepenger: – Håpløst at Nav lar dette skje,Merete Holtan,https://www.dagsavisen.no/resizer/v2/QMH4E5S34ZHIJCW2TXGOUBPYKY.jpg?smart=true&auth=ad8a1c197ff47226eacd755d700a464c8cd9e394ff05948934f46928ed04f18c&width=1200&height=630,2025-03-16 13:15:03,https://www.dagsavisen.no/nyheter/innenriks/2025/03/16/ingen-ville-betale-stians-sykepenger-haplost-at-nav-lar-dette-skje,Mat og drikke,"På ettersommeren 2024 gikk Stian Hofset som vanlig fra hytte til hytte i Jotunheimen. Han hadde slitt med smerter i foten en stund, nå økte det på og til slutt sa det stopp. Han måtte avbryte turen og reise hjem.
Snart var ferien over og han skulle på jobb igjen, foten måtte hvile.
Han bestilte time hos fastlegen rett etter ferien.
Onsdag 4. september kom han hjem med en sykmelding: Brusken i ankelen var skadet og det hadde vokst ut en cyste som dro på senene festet under fotbladet. Der hadde det dannet seg en betennelse.
Tre dager senere, lørdag 7. september, skulle han på en ni dagers øvelse i Heimevernet hvor han er sanitetsbefal.
Stian er til vanlig vekter i Securitas og hadde fått innvilget permisjon av arbeidsgiver for å delta på øvelsen. Nå varslet han Heimevernet om sykmeldingen, og fikk beskjed om at det var greit. Senere fikk han vite at innkallelsen var trukket.
Spørsmålet var nå: Hvem skulle betale Stians sykelønn for de ni dagene? Ville han i det hele tatt få pengene?
Heimevernet hadde trukket innkallelsen og mente de ikke har noe arbeidsgiveransvar for Stian. Det samme mente Securitas: Vekteren hadde jo fått innvilget permisjon.
I et halvt år ventet Stian på svar.
– Julefeiringa ble ødelagt
Vi møter ham hjemme i leiligheten hans på Rælingen, en ti minutters kjøretur fra Lillestrøm. Leiligheten er liten, men splitter ny, Stian kjøpte den for hardt oppsparte penger og et banklån i fjor.
Han smører seg en brødskive, er akkurat kommet fra jobb. Forteller at Securitas har vært fine på mange måter: Arbeidsgiveren har tilrettelagt oppgavene hans så han fra midten av november har vært tilbake i full jobb, selv om foten stadig ikke er bra.
Til vanlig er han utrykningsvekter, nå har han isteden fått ansvar for vaktselskapets bilpark.
Securitas betalte også ut sykepenger i den delen av arbeidsgiverperioden han ikke hadde fått innvilget permisjon. Arbeidsgiverperioden er de første 16 dagene av en sykmeldingsperiode, hvor det som hovedregel er arbeidsgiver som utbetaler sykelønn. Securitas har dekket Stians lønn for sju av disse dagene.
Striden står om betaling de dagene vekteren skulle vært på heimevernsøvelse.
42-åringen forteller at saken har vært en stor belastning for ham. De ni dagene tilsvarer «bare» 10.300 kroner i sykelønn før skatt, men for Stian er det en tredels månedslønn.
– Jeg hadde akkurat kjøpt meg ny leilighet da dette skjedde, og hadde ikke mye ekstra. Jeg er fra før i et lavlønnet yrke.
Stian Hofset forteller at saken har vært en stor belastning for ham.
(Jan-Erik Østlie)
Spesielt dro det seg til oppunder jul.
– Jeg måtte låne penger av mor og far for å kjøpe gave til nevøen min, og måtte nærmest flytte inn hos dem for å få mat og drikke. Jeg fikk hele julefeiringa ødelagt.
Les også:
Har han blikket mot Det hvite hus i 2028
?
– Blir sittende igjen med svarteper
Arbeidsmanden møter vekteren i begynnelsen av februar. Da har saken pågått i fem måneder.
Han er fortvilet.
– Jeg kan forstå at Securitas ikke ønsker å betale ut pengene, siden jeg var i permisjon. Det som er uholdbart, er at jeg blir sittende mellom to store selskaper med mye penger. 10.300 kroner er ingenting for Heimevernet og ingenting for Securitas, men masse for meg. Jeg er den svake part, og det er frustrerende at jeg blir sittende igjen med svarteper.
Først og fremst er Stian kritisk til Nav.
– Jeg synes det er håpløst at Nav lar dette skje med meg.
Vekteren mener at Nav burde forskuttert pengene, altså betalt dem ut med en gang, og i etterkant fastslått hvem som er ansvarlig for å dekke kostnaden.
– Det bør være enkelt å innkreve penger dersom det viser seg at en av partene er ansvarlige, sier Stian.
Isteden har han stått uten penger i den tida saksbehandlingen har pågått.
42-åringen skrur på PC-en, sier at «vi må få litt oversikt over tidslinja her». Han vil vise fram beskjedene som i flere måneder har gått fram og tilbake mellom ham og Nav, i det han mener er den reneste «god dag mann, økseskaft»-øvelse.
Stian Hofset har stått uten penger i den tida saksbehandlingen har pågått.
(Jan-Erik Østlie)
Lager egne apper, forstår ikke Nav
Stian studerer IT og cybersikkerhet ved siden av vekterjobben, han programmerer sine egne apper til iPhone og har bygget sin egen PC. Han er utdannet byggingeniør, har studert prosjektledelse og vært operativ leder i Securitas. I tillegg er han altså befal i Heimevernet.
Han er vant til både å gi og ta beskjeder og har god oversikt over digitale systemer, men Nav hjemmeside synes han det er vanskelig å forstå.
– Jeg klarer nesten ikke å forholde meg til systemet deres. Hvorfor kan ikke all korrespondanse være samlet i én sak som jeg kan følge fra start til slutt, hvor alle dokumenter er heftet ved? Isteden må jeg lete rundt og finne beskjeder på ulike steder.
Han sukker.
– Jeg har aldri vært sykmeldt før og har knapt tatt ut en eneste egenmelding gjennom arbeidslivet. Jeg er sjokkert over hvor dårlig jeg er blitt ivaretatt av Nav gjennom dette – de har surret og rotet.
Han mener at han burde ha alle forutsetninger til å klare seg bra i møte med Nav-systemet.
– Når jeg sliter med å forholde meg til dem, lurer jeg på hvordan andre skal klare seg.
Kommentar:
For Ukrainas og Europas skyld: Vi må forstå Russland
(+)
Oktober: Stian kontakter Nav
Det tok litt tid før Stian kontaktet Nav etter at han ble sykmeldt. Han forsøkte først å løse saken med arbeidsgiver.
– Securitas sa først at de ville betale meg, så kom kontrabeskjeden. De mente at det var Heimevernet eller Nav som skulle betale.
Han søkte råd hos en tillitsvalgt i Heimevernet, som sa at saken hadde løst seg om Stian hadde ventet med å sykmelde seg til den dagen øvelsen startet.
– Da hadde Heimevernet vært ansvarlig for meg som arbeidsgiver. Jeg hadde fått bedre sykelønn også, siden lønna er høyere enn den jeg får i Securitas. Men jeg ville gjøre ting etter boka, forteller vekteren.
Det var først i slutten av oktober at Stian ringte Nav for å spørre om råd. I et referat fra samtalen skriver Nav at «du opplever at du er en kasteball mellom arbeidsgiver og Heimevernet når det gjelder utbetaling av sykepenger.»
Saksbehandler skriver videre at «jeg vil sjekke med min fagansvarlige og gi deg tilbakemelding på saken.»
Les også:
To helt jævlige dialekter. Jeg kunne aldri vært sammen med en mann derfra
(+)
November: et håp om løsning
En uke senere, 6. november, opplyser Stian igjen Nav om at han er blitt trukket i lønn for ni dager i september. Han forklarer at han i disse dagene skulle hatt permisjon fordi han skulle på øvelse i Heimevernet, men ble syk og ikke kunne delta.
Vekteren får informasjon om at han «som hovedregel ikke har rett til sykepenger fra Nav under permisjon», men: «Hvis hensikten med permisjonen faller bort som følge av sykdom, regnes det etter loven som tapt inntekt og du kan dermed likevel ha rett til sykepenger.»
Saksbehandler skriver videre at Stian vil få svar på om han har rett til å få utbetalt sykepenger av Nav «i svar på søknad om sykepenger for den aktuelle perioden».
Nav opplyser at det er seks ukers behandlingstid på søknad om sykepenger, og slår fast at «vi har mottatt all informasjon vi trenger for å behandle din søknad.»
Les også:
Psykopat, sviker eller idealist. Hvem var Werna Gerhardsen
? (+)
Desember: – Gjennomførte du øvelsen?
Det er desember og julefeiringa nærmer seg. Stian purrer på Nav fordi saksbehandlingstiden på seks uker er oversteget, og får beskjed om at saken skal sjekkes opp med behandlende avdeling.
19. desember skriver Nav at de trenger flere opplysninger for å behandle søknaden hans. Nav gir beskjed at de «trenger bekreftelse på innkalling og gjennomført militærøvelse i perioden 7/9-24 til 12/9-24. Send kopi av innkallelsen og bekreft om du gjennomførte øvelsen.»
Stian merker seg at sluttdatoen for øvelsen er feil og er forundret over at Nav spør om han gjennomførte øvelsen.
– At jeg ikke gjorde det fordi jeg var syk, er jo hele grunnlaget for striden, påpeker han.
Like før jul, den 19. desember, skriver Nav at de trenger flere opplysninger for å behandle søknaden.
(Jan-Erik Østlie )
Dagen etter ringer vekteren Nav og opplyser at han ikke deltok på øvelsen, og får beskjed om å bekrefte det i en e-post. Han får informasjon om at riktige opplysninger og dokumentasjon blir sendt til saksbehandlende enhet «i en melding i Nav-systemet».
Senere samme dag kommer en ny beskjed i Stians innboks, der det står: «Hei, Stian. Var du på heimevernsøvelse 7.9.2024 til 15.09.2025 eller gjennomførte du ikke øvelsen grunnet sykdom? Svar ja hvis du gjennomførte øvelsen. Nei hvis du ikke gjennomførte øvelsen.»
Les også:
Carl Frode Tiller: – «Ikke glem at du er arbeiderklasse», sa far, og var stolt av det
(+)
Lille julaften: – Kontakt arbeidsgiver
23. desember skriver Nav igjen til Stian. De oppsummerer saken på ny: Konstaterer at vekteren hadde fått innvilget permisjon, men ble syk dagen før heimevernsøvelsen og ikke gjennomførte den.
At han ble syk dagen før, stemmer ikke, men Stian lar det passere. Nav skriver videre: «I slike tilfeller bortfaller hensikten med permisjonen». Og:
«Når det gjelder din situasjon, skal arbeidsgiveren din i utgangspunktet betale for perioden du skulle vært på øvelse». Nav anmoder Stian om å ta en ny prat med arbeidsgiver for å spørre om de likevel vil utbetale sykepengene.
Nå får han også tips fra Nav om å få sykelønna for de ni dagene forskuttert av dem – det vil si at Nav utbetaler pengene til det er avklart hvem som dekker kostnaden.
«I de tilfeller hvor arbeidsgiver ikke utbetaler arbeidsgiverperioden, har du mulighet til å søke om at vi kan forskuttere denne perioden» skriver Nav.
Her får Stian en lenke med beskjed om at han må søke om forskuttering innen to uker. Nav opplyser at saksbehandling for forskuttering er på seks måneder.
Les også:
«Ukjent» Nav-grep hjalp uføre Lars ut i 100 prosent fast jobb
(+)
Januar: Sender brev i posten til Securitas
Juleferien er over, og Stian ringer Nav igjen. Etaten opplyser at de 23. desember sendte brev til arbeidsgiveren hans hvor de ba om skriftlig forklaring på hvorfor ikke Securitas har betalt ut sykepengene.
Vel og bra, tenker Stian, men han stusser på at Nav benytter seg av brev istedenfor en digital melding – det ville gått raskere og han synes det er litt gammeldags.
Nav gir samtidig beskjed om at Securitas sier nei: De vil ikke utbetale sykepengene for de ni dagene.
Nå får Stian beskjed om å sende en søknad om forskuttering på en annen måte enn via lenken de sendte sist: Vekteren blir anbefalt å søke via «Skriv til oss»-funksjonen.
Stian klikker seg inn på «Skriv til oss» og forklarer saken på nytt. «Jeg ønsker at Nav dekker dette fram til det er avklart» avslutter han.
Nav svarer at de sender søknaden til behandlende enhet og ønsker ham en fin dag. Stian merker seg at det hver gang er ulike saksbehandlere som svarer.
Les også:
Espen Nakstad fem år etter: – Håper det blir lenge til vi får en ny global pandemi
(+)
Februar: – Hva betyr egentlig forskuttering?
På morgenen 14. februar ringer vekteren igjen for å høre hvordan saken ligger an. Han får igjen beskjed om at saksbehandlingstida når det gjelder forskuttering er på seks måneder. Stian svarer at han blir forvirret over ordet «forskuttering».
Han mener at han bør få pengene utbetalt nå, mens Nav avklarer striden med arbeidsgiver, ikke etter at det er avklart.
– Er det ikke det som ligger i ordet forskuttering? spør Stian.
Han blir mer og mer sint.
– Det er ikke alt jeg sa i den samtalen jeg er så stolt over, men jeg beklaget overfor den Nav-ansatte som fikk skyllebøtta. Jeg står inne for alt jeg sa, men understreket at det var Nav jeg var frustrert over, ikke den ansatte.
Nav minner om at vekteren i beskjed fra 23. desember er informert om at «bestridelsen må avklares før din sykepengesak i sin helhet kan behandles».
Les også:
Sykepleierne advarer: – Vi er ikke godt nok forberedt på en ny pandemi
Drøy time senere: – Vi betaler sykepenger
Senere samme dag, en drøy time etter, tikker en ny beskjed i Stians innboks. Der gjentar Nav det de har skrevet noen måneder tidligere:
«Verken Nav eller arbeidsgiver er i utgangspunktet pliktige å utbetale sykepenger under permisjon, men Nav kan gjøre unntak fra dette dersom formålet med permisjonen faller bort på grunn av sykdom eller skade.»
Nav konstaterer at Stian ble skadet og ikke kunne gjennomføre øvelsen.
«Vi har derfor vurdert at formålet med permisjonen har falt bort, og har utbetalt sykepenger for perioden 7. sep. til 15. sep. 2024. Sykepenger kan forventes i løpet av noen virkedager.»
Stian er glad, men forbløffet.
– Begrunnelsen er den samme som de kom med for flere måneder siden. Hvorfor kunne jeg ikke fått pengene da? spør han.
Les også:
Beregne pensjon? Ikke gå i denne fella, advarer ekspert
(+)
Mindre sum enn forventet
Nå er sykepenger for de ni dagene endelig inne på vekterens konto. Han stusser på summen.
Stian fikk nemlig utbetalt 9.898 kroner av Nav, omtrent 400 kroner mindre enn det han er blitt trukket i lønn for dagene han skulle vært i Heimevernet. Nav opplyser at beløpet er regnet ut fra dagsatsen han har i Securitas.
– Det er altså ikke tatt hensyn til at jeg jobber turnus. Jeg synes det er rart at jeg skal tape kompensasjon for turnusen, og ekstra rart når Securitas har sendt Nav dokumentasjon på det nøyaktige beløpet de skulle betalt meg i lønn.
– Hva skal du bruke pengene til?
– Endelig skal jeg kjøpe meg noen klær, litt ekstra. Jeg har levd på et minimum fram til nå. Og så skal jeg ta meg en pils sammen med noen kompiser. Det er lenge siden jeg har kunnet det – nå skal jeg nyte.
Les også:
Halvor lever med hjernekreft: – Sykdommen definerer meg ikke
(+)
– Ingen beklagelse
Til tross for at pengene er på plass, er han lite imponert over Nav.
– Jeg vil si jeg er en oppegående type, men hva skjedde egentlig her? Nav brukte hele tiden ulike begreper: Først var det snakk om at de kunne dekke sykepengene, deretter Securitas. Så lanserte de ideen om forskuttering, for så å gi meg sykepengene likevel.
Stian vet fremdeles ikke om det er Nav som dekker kostnaden for sykelønna eller om de tar saken videre med Securitas. Han bryr seg heller ikke.
– Mitt poeng er at jeg som den svake part ikke skal bli rammet, sier han, og omtaler hele saken som «Murphys lov».
– Den sier at alt som kan gå galt, vil gå galt. Akkurat da jeg hadde kjøpt leilighet og ikke hadde noen buffer, skjedde dette.
Nå er vekteren mest interessert i en beklagelse fra Nav.
– Det har vært mye fram og tilbake og frister som er brutt, men jeg har ikke fått et eneste unnskyld. Det virker som om Nav tenker at dette er det jeg kan forvente meg av dem.
Les også:
– Sjekk doskåla når du er på toalettet – det reddet meg
Nav beklager: – Saken havnet på et sidespor
Arbeidsmanden har kontaktet Nav og stilt dem en rekke konkrete spørsmål om saken.
Vi får beskjed fra kommunikasjonsavdelingen at det vil være lite hensiktsmessig å svare på hvert enkelt spørsmål, da Nav på det sterkeste vil beklage den saksbehandlingen Stian Hofset har fått.
Dette skriver Bjørn Hassel, avdelingsdirektør for Nav arbeid og ytelser:
«Det har dessverre skjedd flere feil i saken til Stian Hofset som medførte at han ikke fikk behandlet saken sin innen den tiden han kunne forvente. Saken burde og kunne vært løst på kortere tid, og vi beklager at det ikke skjedde. Han har nå fått utbetalt de pengene han har krav på.
Nav beklager på det sterkeste den saksbehandlingen Stian Hofset har fått. (Illustrasjonsfoto)
(Terje Pedersen/NTB)
Feilen skyldes i all hovedsak to forhold. Det ene er at vi kom for sent i gang med å innhente bekreftelse på militærøvelsen, samt at saken feilaktig ble oppfattet som en forskutteringssak. Søknaden til Hofset skulle vært behandlet som en ordinær sykepengesak og ikke som en søknad om forskuttering.
Alle som oppsøker Nav skal bli møtt med respekt og empati, og de skal føle seg ivaretatt uavhengig av hvilken saksbehandler de møter. Det er alltid leit når vi ikke får til det.
Ved at Nav blandet inn begrepet forskuttering, så havnet saken på et sidespor. Forskutteringssaker kan ha lang saksbehandlingstid. Dette er verken en bestridelsessak eller forskutteringssak. Dessverre har den ved en saksbehandlingsfeil hos oss blitt oppfattet som det.
Det riktige var at Nav skulle utbetale sykepenger til Stian Hofset. I denne saken var arbeidsgiver ikke pliktig til å betale dagene i arbeidsgiverperioden. Dersom arbeidsgiver ikke har noen plikt, er det en ordinær utbetaling fra Nav etter gjeldende regelverk.»
Når det gjelder beløpet vekteren har fått utbetalt, skriver avdelingsdirektøren dette:
«I og med at dette ikke er en forskutteringssak, men en ordinær sykepengesak, fastsettes sykepengegrunnlaget etter folketrygdloven § 8–30. Dette sykepengegrunnlaget deles på 260 dager og utbetales fra mandag til fredag. Dette medfører at noen får mindre utbetalt enn det de ville fått dersom de hadde vært på jobb. Nav har ikke anledning til å utøve skjønn i slike saker.»
Les også:
Oslo Ap vil ha Norge inn i EU når tiden er inne
(+)
– Godt at det ikke skal være sånn
Stian Hofset er stadig kritisk til at det ikke tas hensyn til tapt turnuslønn i slike saker, men sier dette om Navs beklagelse:
– Det er bare å applaudere at Nav klarer å legge seg helt flate. Det har vært en horribel saksbehandling hele veien, og det er godt å vite at det normalt sett ikke skal være sånn.
Nå er sykepenger for de ni dagene endelig inne på Stian Hofsets konto.
(Jan-Erik Østlie )
Vekteren fortsetter:
– Jeg forstår at det er mennesker som sitter hos Nav og det er greit å gjøre feil, men her er det åpenbart ikke gode nok rutiner. Jeg er spent på hva Nav vil gjøre for å rette opp i disse, så ikke flere enn meg må bruke så mye tid på å følge opp det som i utgangspunktet skulle være en enkel sak.
Les også:
Jeg trodde det var gratis å være syk i Norge. Så jeg fikk sjokk
Les også:
Dette skjer med pensjonen din når du dør
(+)",Error generating text.,no
30_17_03_2025,Debatt: – Vi har blitt et folk som leter etter noe å bli fornærmet over,Foto,https://premium.vgc.no/v2/images/ef968443-ceff-4ed6-b03d-fe865e644568?fit=crop&format=auto&h=994&w=1900&s=d604b3612488ab45eaf6a6dc1d5f1b5c0ef0c4cc,2025-03-16 16:30:16,https://www.bt.no/btmeninger/debatt/i/8qoq6Q/i-norge-leter-vi-etter-en-grunn-til-aa-bli-krenket,General,"Vi har blitt et folk som leter etter noe å bli fornærmet over. Ruben Røsten mener man leter etter en unnskyldning til å ta meningsmotstandere. Foto: Privat Debatt Dette er et debattinnlegg. Innlegget er skrevet av en ekstern bidragsyter, og kvalitetssikret av BTs debattavdeling. Meninger og analyser er skribentens egne.
Les også Ny skrivekonkurranse i BT: «Tabben jeg aldri glemmer»
Velkommen til den fantastiske tidsalderen der alt kan og skal krenke noen. Du trenger ikke engang å være en del av det som diskuteres – du kan bare hoppe inn i offerrollen og rope høyest. Det virker som det er de som roper høyest, som oftest får gjennomslag – er det virkelig sånn vi vil ha det?
Norge anno 2025: et land der folk bruker mer energi på å være krenket enn på å betale strømregningen sin. Vi har blitt en nasjon av folk som leter etter noe å bli fornærmet over.
Folk hisser seg opp på andres vegne, uten engang å sjekke om de det gjelder, faktisk bryr seg! Vi har blitt en gjeng med profesjonelle krenkelsesjegere, klare til å kaste oss over første og beste kommentar på nettet som ikke stemmer overens med vårt verdensbilde.
Jeg har alltid elsket å provosere og å gå mot strømmen. Før i tiden var det gøy. Folk stoppet opp, tok en ærlig diskusjon og prøvde å overbevise meg om at jeg tok feil.
I dag blir jeg uthengt som en eller annen -ist eller -fob om jeg tør å utfordre den gjengse oppfatningen. Hva skjedde med å tolerere litt motstand? Hva skjedde med å la folk ha meninger uten å kaste dem under bussen med en gang?
Jeg mener, jeg er eller var, alt ettersom, musiker og låtskriver – det vil si at jeg er ganske avhengig av å ha egne meninger, men tør jeg si noe lenger? NEI! Jeg tør knapt si at SK Brann er det eneste ekte fotballaget i Norge, uten å risikere å bli satt i bås som en fanatisk ekstremist. Risikerer man et stempel som fanatiker for å mene at Brann er det eneste ekte fotballaget i Norge? Ja, mener innsenderen. Foto: Jannica Luoto (arkiv)
En setning for mye, og jeg blir kanskje stemplet som anglofascist med lokalpatriotiske tendenser. Sier jeg at jeg ikke liker autotune? Da er jeg elitist. Klager jeg på dagens tekster i popmusikk? Da er jeg gammel og bitter. Hva skjedde med å bare få ha en mening uten å bli kjørt gjennom den moralske kjøttkvernen?
Og her i Bergen, ja, vi har alltid vært i opposisjon til resten av Norge – vi er vant til det! «Bergen mot Norge» er ikke bare en klisje, det er en livsstil. Vi tåler drittvær, vi tåler motgang, vi tåler at Oslo-folk og resten av Bonde-Norge mener vi syter. Men nå?
Nå er det sånn at hvis du heier på Brann for høyt, er du plutselig for lokalpatriotisk. Hvis du tør å si at Bergen er bedre enn Oslo, er du en separatisthore som vil starte en borgerkrig. Og hvis du synger «Byen e Bergen» litt for lidenskapelig på Stadion, kommer noen og forteller deg at du ekskluderer folk fra Stavanger og Trondheim. Hva i Helleveien skjedde?
Psykologer griner over at de har for mye arbeid på kontoret fordi folk stormer inn med krisehåndtering etter å ha fått en stygg emoji i kommentarfeltet sitt. Vi er offisielt en nasjon der sykmeldinger for en knekt negl, kjærlighetsbrudd og «følelsen av å ikke bli sett» er blitt standard. Folk går rett i fosterstilling hvis noen foreslår at de kanskje må tåle en halvtime med ubehag før de melder seg ut av samfunnet.
Og apropos svakhet: Ka i hampen skjedde? Før i tiden var det en dyd å være tøff, å reise seg etter en smell, å stå opp for seg selv. Men nå? Nå har vi skapt en nasjon der det viktigste er å vise hvor svak du er, hvor mye du sliter, hvor vondt du har det. Det er blitt en konkurranse i elendighet, og det virker som premien er en sykemelding og en bekreftelse fra Instagram-følget ditt på at du er så «modig».
Les også De hadde bare vært gift kort tid da ektemannen spurte om hun burde la seg utrede
Media, politikere og samfunnsdebattanter som alltid har sagt at vi må stå opp for oss selv og ha egne meninger, betaler nå i dyre dommer for å bruke svære rådgivningsselskaper og kommunikasjonsbyråer som First House før de tør å si et ord i mediene. «Stå for det du mener!» sier de, rett etter at de har fått en 50-siders rapport fra PR-rådgiveren sin om hvordan de skal unngå å tråkke noen på tærne.
Men vent, vi må jo også snakke om dette med selvinnsikt – eller rettere sagt, mangel på sådan. Hvorfor er det alltid de som roper høyest om hvor lite de bryr seg om kropp, helse og utseende, som konstant snakker om nettopp akkurat det? De hater «kroppspress», men krever at klesprodusenter skal lage større klær fordi størrelsene ikke passer. De hater dietter, men vet eksakt hvor mange kalorier det er i hver bit av maten de fortærer.
De vil ikke høre fra ernæringseksperter, men synes det er urimelig at vekten viser et tall de ikke liker etter en frokost bestående av sjokolademelk og gårsdagens lasagne. Vi har gått fra «elsk kroppen din som den er» til «elsk kroppen din, men skyld på samfunnet for at du ikke får plass i flysetet». Innsenderen mener folk lar podkaster mene for dem. På bildet er Joe Rogan (øverst til venstre), som har blitt en innflytelsesrik stemme i USA. Foto: SAUL LOEB / Reuters / NTB
Når sluttet vi å leve og bestemte oss for å traske apatisk gjennom livet som en sau med GPS-chip? Bare følge i ræven på nestemann, la staten, sjefen eller en eller annen influenser på Tiktok ta avgjørelsene for oss.
Når ble det en livsstil å outsource hjernen sin til alt annet enn seg selv eller en eller annen tilfeldig guru på sosiale medier? Folk trenger ikke engang å tenke selv lenger – det finnes jo en podkast, en Twitter-tråd eller en Netflix-dokumentar som kan mene ting for dem. Har du en personlig mening? Ikke vær dum, vent heller på neste trend!
Og helt til slutt: La oss være ærlige – dette kommer aldri til å bli godkjent og publisert i norske, nasjonale medier. Det hadde vært lettere å få en gjestekommentar i Dagbladet om hvor sårende det er når smøret smelter feil vei på knekkebrødet enn å få denne teksten trykket i noen av de store riksavisene som elsker å kalle seg uavhengige, men som alle skriver det samme. Og det sier sitt.
Ytringsfrihet? Jo da, så lenge du mener det samme som alle andre. Så lenge du pakker inn ordene dine i nok bomull og sukkerlake til at ingen får en vond følelse i magen. Ironisk nok er det bare visse typer meninger som er «trygge» nok til å få plass i spaltene. Og hvis du mener noe annet? Vel, lykke til med å finne et kommunikasjonsbyrå som kan hjelpe deg med å si det «riktig».
Så hva sier du? Skal vi begynne å tåle litt mer, eller har jeg akkurat krenket deg?",Error generating text.,no
16_17_03_2025,Meninger: Kvenfolkets dag: Vi må snakke sant om fornorskningen,Lytt til saken,https://akamai.vgc.no/v2/images/9ba216e1-a27f-4799-b524-e80d9ff4b42d?format=auto&w=1080&s=d6a644a27fcfd90af7732a13f190f97bb5857664,2025-03-16 09:51:32,https://www.vg.no/nyheter/i/VzBaz6/kvenfolkets-dag-vi-maa-snakke-sant-om-fornorskningen,General,"For meg er denne dagen en mulighet for å ta oppgjør med bortgjemte familieminner og en skammelig politikk. Det er ikke vi som skal skamme oss.
For 11 minutter siden
I dag skal jeg feire kvenfolkets dag sammen familie og gode venner.
Det er ingen selvfølge. Selv om 16. mars er en festdag, er det mange triste skjebner og historier som preger opptakten til denne dagen, historier som også majoritetsbefolkninga bør ta innover seg
1. juni 2023 kom Sannhets- og forsoningskommisjonens rapport om statens fornorskningspolitikk og urett overfor samer, kvener/norskfinner og skogfinner.
Offentligheten fikk omsider høre de mange sterke historiene fra mennesker som fortalte om egne erfaringer og hva familiemedlemmer har opplevd.
Vi var over 700 mennesker som fortalte vår historie om hvordan fornorskningen har preget den vi er i dag. Enda flere historier finnes, for ikke alle er klar til å dele.
Vår foreldregenerasjon hadde foreldre som snakket kvensk og samisk, men som bestemte at deres barn skulle lære norsk for å beskytte dem fra det de selv hadde opplevd på skolen.
Enten noen lo av dem, utestengte dem eller spyttet på dem dersom de snakket sitt eget språk.
De som ikke kunne norsk, måtte lære det direkte fra bokmålsskriften. Den som ikke vil, den skal, var mantraet.
Hjemme i Porsanger og Finnmark kan du fortsatt høre det når noen sier «jei», der dagens generasjoner bruker «æ».
Foreldre som snakker dårlig norsk klarer ikke å gi barna sine et godt ordforråd, riktig ordstilling og uttale.
Ett eksempel er den lille jenta som startet i norskspråklig skole og bodde på internat. Hun forsto sin mors levende språk når hun fortalte historier på kvensk, men norske bøker var vanskelig å forstå.
Hun turte ikke snakke i timene fordi hun ikke snakket som de andre.
En annen forteller at hun skammet seg for å være annerledes, ikke være god nok – fordi det ikke var lov å snakke kvensk på internatet.
Hun hadde ikke fylt sju år, og var alene og redd. En jente som glemte å le og tøyse og som glemte seg selv. Som fortsatt husker bilder av tradisjonelt norsk bondeliv som hang på veggene, men aldri lærte noe om sin egen kultur.
En annen forteller om å miste fortroligheten og bli fremmed for sine egne foreldre. Det skjer når du bor hjemmefra seks dager i uka.
Hun sier hun er følelsesmessig avstumpet, fordi hun aldri lærte ord og begreper for å snakke om følelser. Det har ført til angst og depresjon i ettertid.
Dette er historier fra de som har valgt å dele, der de har valgt å gå inn i gamle sår fra en vond fortid, påført av den norske staten.
De som delte, selv om det kostet, gjorde det fordi dagens samfunn trenger å høre historiene.
Det er slike historier vi trenger å høre hvis vi skal forstå hvorfor forsoning er viktig, og hvorfor det er viktig å løfte fram kvensk språk, kultur og tradisjoner.
Vi skylder alle som har valgt å dele, å ta det på alvor. Vi kan ikke tillate oss å glemme hva staten gjorde mot så mange samer, kvener og skogfinner selv om det gjør vondt.
Det er ikke nok å beklage.
Nå må vi vise vilje til å lære om fornorskningspolitikken og hva den har ført til. Hvorfor mange kvener/norskfinner og samer har mistet språk og kultur – og hvorfor det er viktig for dem å ta det tilbake.
Vi må gi alle tryggheten til å utforske sin bakgrunn og ta tilbake eget språk og kultur. Vi må gjøre det trygt å ta tilbake egen identitet.
Det gjøres ikke gjennom enkeltvedtak. Vi trenger mer kunnskap om kvener/norskfinner og de andre nasjonale minoritetene i undervisningen i skolen.
De ansatte i stat og kommuner trenger mer kunnskap om minoritetene og historien deres.
Etter at Stortinget behandlet sannhets- og forsoningskommisjonens rapport gjorde de 16 vedtak som regjeringen skal følge opp. Den oppgaven tar vi på alvor.
Kommisjonen åpnet rommet og gjorde det trygt for mennesker med ulike opplevelser å fortelle sin historie. De skal ikke oppleve at det ikke har ført til noe.
Språk eller ikke språk. Kofte, kvendrakt eller ingenting. I Norge skal det være trygt å ta tilbake egen kultur uten å bli utsatt for hets og trakassering.
Det har alle et ansvar for.
I dag tar vi det alvorlige. I morgen skal vi feire.
Jeg ønsker alle kvener/norskfinner en fin feiring av kvenfolkets dag, enten du feirer for første gang, eller alltid har gjort det.
Onnee kväänikansan päiväle!",Error generating text.,no
24_17_03_2025,Sandefjord kommune angrer på strenge tiltak – nå får Johan Hugo mer frihet,Tom Ole Buaas,https://gfx.nrk.no/X0NSkiXwPnFyEeb3nff8Twjtg7U3S_YTGRYJ4WticFtg.jpg,2025-03-16 10:13:41,https://www.nrk.no/vestfoldogtelemark/sandefjord-kommune-angrer-pa-strenge-tiltak-_-na-far-johan-hugo-mer-frihet-1.17308767,"Health, Lifestyle","Saken oppsummert:
Johan Hugo Gilbu Berstad, en 41-åring med flere diagnoser, opplever en stor forbedring i livskvaliteten etter at han fikk mer frihet og selvbestemmelse.
Tidligere ble han utsatt for streng kontroll fra personalet i Sandefjord kommune, noe som førte til dårlig humør og truende oppførsel.
Vendepunktet kom da han fikk lov til å gå på turer alene, noe som har hatt en positiv innvirkning på hans humør og oppførsel.
Selv om det fortsatt er områder hvor Berstad trenger støtte, har han nå mer frihet til å gjøre ting på egenhånd, som å lage mat og gå på restaurant alene.
Hans historie har blitt brukt i en film laget av kommunen for å illustrere betydningen av selvbestemmelse for personer med utviklingshemming.
Til tross for fokus på frihet og rettigheter for denne gruppen, viser tall fra Helsetilsynet at antallet utviklingshemmede som blir utsatt for tvang og makt i Norge øker.
Oppsummeringen er laget av en KI-tjeneste fra OpenAI. Innholdet er gjennomlest av NRKs journalister før publisering.
Johan Hugo Gilbu Berstad har flere diagnoser som gjorde at han i mange år ble utsatt for rigid styring og kontroll.
Hvis han sa eller gjorde noe feil, kunne de ansatte nekte 41-åringen å se TV-nyhetene.
Og han måtte gjøre en oppgave hvis han skulle få lov til å ta en snus eller få andre goder.
Så innså de ansatte at det de gjorde både var feil og ulovlig.
Økt bruk av tvang
Flere fagmiljøer i Norge er bekymret for økende bruk av tvang.
Tall fra Helsetilsynet viser at det i 2014 var registrert 1289 personer med vedtak om tvang. I 2023 hadde tallet økt til 1924 personer.
Tall og graf fra Helsetilsynet om antall personer med utviklingshemming og vedtak om tvang fra 2014 til 2023. Grafikk: Helsetilsynet
Dette til tross for mye fokus på frihet og rettigheter for denne gruppen.
Kim Berge er nestleder i Nasjonalt kompetansemiljø om utviklingshemming (Naku). Han sier det finnes relativt god forskning på området.
– Utfordringen er at forskningen ikke blir tatt i bruk, mener han.
Les også Helsetilsynet advarer om mulig ulovlig tvangsbruk på pasienter
Strenge rammer
I Berstads tilfelle ble kunnskap om selvbestemmelse og mestring satt ut i praksis.
Han har diagnosene autismespekterforstyrrelse, psykisk utviklingshemming og angst.
Selv om det aldri ble benyttet vedtak om tvang mot Johan Hugo, var det strenge rammer.
– Han hadde liten mulighet til på påvirke eget liv. Han har ikke fått lov til å velge, sier tjenesteansvarlig Karen Marie Henriksen.
Karen Marie Henriksen er tjenesteansvarlig i Sandefjord kommune. Foto: Lars Tore Endresen / NRK
Berstad forteller at han ikke hadde det godt da personalet bestemte alt i livet hans.
– Jeg var i dårlig humør. Det var ikke bra, sier han.
Ved noen få tilfeller opplevde personalet Berstad som truende og fryktet derfor for hva som ville skje dersom han fikk mer frihet.
– Folk var kjemperedde for hva han kunne finne på. Han var truende fordi han ble satt i en vanskelig situasjon. Og det tror jeg bor i alle mennesker hvis de bare får det vanskelig nok, sier rådgiver Magnus Ilebrekke.
– Det var noen ekstreme tilfeller hvor han kunne gå opp i ansiktet. En gang var han truende med en brødkniv i hånda, men det var lite fysisk som skjedde.
Nå kan Berstad gå og handle selv. Her i en scene fra filmen han er med i. Foto: Danny Seterdal / Sandefjord kommune/Naku
Nå kan Berstad gå og handle selv. Her i en scene fra filmen han er med i. Foto: Danny Seterdal / Sandefjord kommune/Naku
Frihet og selvbestemmelse
Snuoperasjonen ble såpass dramatisk at kommunen har laget en film om endringene, for at andre skal kunne lære av deres feil – og endringer.
Denne er delt på Nakus sider.
Regelverk for tvang og makt
Bruk av tvang overfor personer er regulert i flere lover, blant annet pasient- og brukerrettighetsloven, helsepersonelloven, helse- og omsorgstjenesteloven og psykisk helsevernloven.
Loven setter rammer for bruk av tvang og makt i forbindelse med at det gis helse- og omsorgstjenester til personer med psykisk utviklingshemming.
Reglene har som formål å hindre at tjenestemottaker utsetter seg selv, andre eller gjenstander for vesentlig skade og å begrense bruk av tvang og makt.
Som tvang og makt regnes tiltak som tjenestemottakeren motsetter seg, eller som er så inngripende at de uavhengig av motstand må regnes som tvang eller makt.
Kommunen plikter å legge til rette for minst mulig bruk av tvang, og må blant annet ha prøvd andre løsninger før tvang eller makt kan bli aktuelt.
Det er krav om at andre løsninger skal være prøvd før helse- og omsorgstjenesten vurderer bruk av tvang.
Kilde: Statsforvalteren
– Det gjør jo vondt i sjela når man tenker at den endringa vi har gjort nå, kunne vi innført mye tidligere, sier tjenesteansvarlig Henriksen.
Hun og Johan Hugos primærkontakt Ivar André Steinsholt hadde begge tatt videreutdanning i positiv atferdsstøtte, det som kalles PAS.
En ny leder satte også spørsmålstegn ved praksisen.
Johan Hugo Gilbu Berstad sammen med tre av dem som følger ham tettest i Sandefjord kommune. Fra venstre Karen Marie Henriksen, Ivar André Steinsholt og Magnus Ilebrekke. Foto: Lars Tore Endresen / NRK
Johan Hugo Gilbu Berstad sammen med tre av dem som følger ham tettest i Sandefjord kommune. Fra venstre Karen Marie Henriksen, Ivar André Steinsholt og Magnus Ilebrekke. Foto: Lars Tore Endresen / NRK
Gradvis ble rutinene endret for Johan Hugo. Nøkkelen har vært frihet og selvbestemmelse.
Både humøret og oppførselen hans endret seg til det positive.
Vendepunktet
I jobben på Ranvik arbeidssenter kløyver 41-åringen ved og liker å ordne alt selv.
Hjemme lager han den maten han vil.
– Jeg får bare hjelp med stekeovnen, sier han.
Johan Hugo i sitt rette element på arbeidet. Foto: Lars Tore Endresen / NRK
Johan Hugo i sitt rette element på arbeidet. Foto: Lars Tore Endresen / NRK
Én gang i måneden liker Berstad å gå alene på restaurant. Der bestiller han pizza og drikker øl, men ikke mer enn han tåler.
Før gjorde han noe av det samme, men det var alltid noen som passet på og bestemte når og hvor.
Det store vendepunktet kom da han fikk lov til å gå på tur helt alene.
– Jeg elsker turer, sier han, og forteller om lange turer på ettermiddagene, hvor han ofte er borte et par timer av gangen.
Johan Hugo nyter å kunne dra alene på pizzarestaurant og kjøpe seg noen øl. Her fra en scene i filmen. Foto: Danny Seterdal / Sandefjord kommune/Naku
Johan Hugo nyter å kunne dra alene på pizzarestaurant og kjøpe seg noen øl. Her fra en scene i filmen. Foto: Danny Seterdal / Sandefjord kommune/Naku
Folkene rundt ham ser nå at aleneturene er viktige.
– Jeg tror det handler om frihetsfølelsen hans og at han ønsker å være alene. Og så tror jeg han trenger frisk luft som alle oss andre, sier Henriksen.
Johan Hugo beskriver dagens situasjon som veldig bra. Men sånn var det ikke alltid. Foto: Lars Tore Endresen / NRK
Johan Hugo beskriver dagens situasjon som veldig bra. Men sånn var det ikke alltid. Foto: Lars Tore Endresen / NRK
Når Berstad får spørsmål om hvordan situasjonen med personalet er nå, svarer han:
– Veldig bra.
Gode intensjoner
Kim Berge i Naku mener mange kan lære av denne historien.
– Historien til Johan Hugo, slik den blir presentert i filmen, viser at selvbestemmelse utvikles gjennom læring og erfaring. Dette gjelder for alle mennesker. Vi lærer gjennom å gjøre feil og å lykkes, sier han.
Kim Berge, nestleder i Nasjonalt kompetansemiljø om utviklingshemming (Naku). Foto: Privat
– Samtidig er det å bestemme over eget liv en av de viktigste forutsetningene for positiv utvikling.
Rådgiver Ilebrekke i Sandefjord kommune sier at intensjonene alltid har vært gode, men at de innser at de har gjort en del feil.
Nå jobber de med å få på plass positiv atferdsstøtte i alle tjenestene, blant annet gjennom opplæring av ansatte. Det går også ut på å øke kompetansen om bruk av tvang og makt.
Spørsmål og svar om tvang
Kim Berge svarer. Han er nestleder i Nasjonalt kompetansemiljø om utviklingshemming (Naku)
– Hvorfor blir ikke forskningen som finnes tatt i bruk? Det ytes mye god omsorg i norske kommuner. Men for at en tjeneste skal være faglig forsvarlig, kreves det at man benytter den forskningen og statlige føringer som finnes. Det er svake kulturer for å jobbe kunnskapsbasert i tjenestene til personer med utviklingshemming.
Noen kommuner får til å gi tjenester som også er faglig forsvarlige, men det er en utfordring at mange kommuner ikke har personale som behersker en slik arbeidsform. Kommunene må søke om dispensasjon fra utdanningskravet som ligger til de ansatte i rundt 80 prosent av alle tvangsvedtak.
– Hvem har ansvar for at kunnskapsnivået blant personal som jobber med folk med funksjonsnedsettelse er godt nok? Det er et kommunalt ansvar å sikre at man følger lovgivningen. Spesialisthelsetjenesten og statsforvalteren er med på å godkjenne dispensasjoner fra utdanningskravet.
– Hva skal til for å få godt nok kunnskapsnivå? En del kommuner rapporterer at det er vanskelig å rekruttere kvalifisert fagkompetanse. Helt grunnleggende viser Sandefjord kommune hvordan de organiserer tilbudet rundt Johan Hugo slik at de får til en endring som er positiv for både han og kommunen. De organiserer tjenesten slik at faglig forsvarlige tjenester blir mulig gjennom å videreutdanne eget personale og har en tett og god oppfølging med kompetent ledelse som er nær.
– Hvorfor tror du tallene for utviklingshemmede som blir utsatt for makt og tvang i Norge øker, samtidig som det er mye fokus på frihet og rettigheter for denne gruppen? En tydelig faktor er at man ikke følger loven som gjelder bruk av utdannet personale. En annen faktor er at personer med utviklingshemming ofte er avhengig av andre for å få oppfylt sine rettigheter. En tredje faktor er at kommunen ikke organiserer tjenestene på en slik måte at ansatte kan arbeide på en koordinert måte.
De som lykkes med å redusere eller fjerne utfordrende atferd får til et slikt arbeid. Naku har utarbeidet en egen artikkel som gir en gjennomgang av forskningen på dette området.
På spørsmål til Berge om hvorfor forskningen som finnes ikke brukes, svarer han at det er svak kultur for å jobbe kunnskapsbasert i tjenestene til personer med utviklingshemming.
– Noen kommuner får til å gi tjenester som er faglig forsvarlige, men det er en utfordring at mange kommuner ikke har personale som behersker en slik arbeidsform. Vi har undersøkelser som viser at kunnskapsnivået er for lavt.
– Rørende
Berge mener endringen Sandefjord har gjort viser hvordan det kan gjøres.
– Dette gir store besparelser både når det gjelder livskvalitet og økonomi gjennom nedgang i sykefravær, sier han.
Det finnes fortsatt områder der Berstad trenger støtte og hjelp.
Johan Hugo i samtale med primærkontakt Ivar André Steinsholt utenfor jobben. Foto: Lars Tore Endresen / NRK
Han er i dag raus med klemmer og klapp på skulderen til dem som jobber med ham i det daglige.
– Det er ordentlig rørende. Det er ordet. Og så er det selvfølgelig utrolig vondt. For jeg har selv vært med på den opplæringa og på måten vi har behandla ham før. Og den sitter i meg ennå, sier primærkontakt Steinsholt.
– Mer frihet til gode for de fleste
Det er likevel ikke gitt at alle som i dag utsettes for tvang og makt vil få det bedre med mer frihet. Naku-forsker Berge sier svaret er «både ja og nei».
Ifølge ham viser studier, også innen psykisk helsevern, at det blir færre episoder med tvang på avdelinger hvor pasientene eller brukerne får større mulighet til å påvirke behandlingen.
– På den måten kan man si at ja, mer frihet er til det gode for de fleste. Utfordringen er at av og til må man likevel stoppe folk ved bruk av tvang når de kan utføre vesentlig skade.",Error generating text.,no
2_17_03_2025,Derfor giftet Hollywood-stjernen seg ung: –⁠ Alt falt på plass,Lytt til saken,https://akamai.vgc.no/v2/images/2be8679d-56c4-4b4f-9be2-540f906c8369?format=auto&w=1080&s=d430c91ae1ee17aa39900b59efd4af6a26ae4033,2025-03-17 01:58:33,https://www.vg.no/rampelys/i/lwkaQ7/derfor-giftet-hollywood-stjernen-millie-bobby-brown-seg-ung-alt-falt-paa-plass,Entertainment,"Skuespiller Millie Bobby Brown (21) var aldri i tvil om at artistsønnen Jake Bongiovi (22) var den rette.
Silje Kathrine Sviggum
Stranger Things-stjernen forklarer hvorfor hun valgte å gifte seg med sønnen til artisten Jon Bon Jovi som 20-åring.
I et nytt intervju med podkasten «Call Her Daddy» reflekterer 21-åringen over beslutningen om å gifte seg med Jake Bongiovi i mai 2024.
– Vi har vært sammen i fire år, så jeg antar at det kanskje var da vi flyttet sammen, forteller Brown i podkastepisoden som ble sluppet 11. mars, ifølge People.
Er det lurt å gifte seg ung?
aJa, men bare hvis man virkelig elsker den man gifter seg med.bNei, det vil fort gå galt fordi man mangler livserfaring.cDet kommer vel helt an på kjærligheten, personene og situasjonen.
Skuespilleren forklarer at det var parets dype samtaler som overbeviste henne om at Jake var den rette.
Trenger du streamingtips? Finn alle de beste filmene og seriene på VGs nye strømmeguide: Saga.
– Da vi begynte å snakke om politikk og hvordan vi vil oppdra barna våre ... vi begynte å snakke om virkelig, virkelig store ting som jeg åpenbart aldri hadde snakket om før, sier «The Electric State»-stjernen.
Brown innrømmer at hun ikke visste om Jake følte det samme, selv om de hadde diskutert ekteskap.
– Da han fridde, tenkte jeg at det gir mening. Alt falt på plass, forteller hun.
Både Brown og Bongiovi, som er sønn av rockestjernen Jon Bon Jovi, hadde rollemodeller i egne familier:
– Foreldrene hans giftet seg veldig unge – de er kjærester fra videregående. Mine foreldre giftet seg også veldig unge. De møttes da de var 19, forteller Brown.
I et intervju med Vanity Fair i februar 2025 beskrev Brown paret som «ganske sammensveiset» og fortalte at ektemannen «er den første mannen jeg noensinne har elsket og vært forelsket i».
Skuespilleren har den siste tiden slått tilbake mot kommentarer om utseendet og tatt et oppgjør med det hun mener er mobbing.",Error generating text.,no
21_17_03_2025,Magien med en flytende valutakurs,Leder,https://imaginary.finansavisen.no/resize?width=980&interlace=true&url=https%3A%2F%2Fsmooth-storage.aptoma.no%2Fusers%2Fhegnar%2Fimages%2F123633390.jpg%3F%26accessToken%3D5d0878907c69e28218196951eea22a40a02b51f41d15b39e23f2367a73e8a956,2025-03-16 09:20:37,https://www.finansavisen.no/makro/2025/03/16/8249563/magien-med-en-flytende-valutakurs,Økonomi og næringsliv,"Det er lett å henge seg på hylekoret av nordmenn på ferietur som klager over dyrere sydenbilletter eller ølpriser som har gått i taket. En reise i Bedrifts-Norge forteller en annen historie. Som nyansatt leder av bedriftsmarkedet i Danske Bank har jeg tatt pulsen på norsk næringsliv, og jeg blir oppløftet over hvor bra det egentlig går. Norske eksportbedrifter går med rekordoverskudd, produsentprisene er meget gode og arbeidsledigheten er på minimale 2,3 prosent.
Et ytterligere bevis på den sterke veksten i norsk industri er finansminister Jens Stoltenbergs tale til arbeidstakerorganisasjonen YS i februar, hvor han understreket at det er betydelig rom for reallønnsvekst i årets lønnsoppgjør. Stoltenberg påpekte at lønnsandelen til arbeidstakerne i industrien er på et historisk lavt nivå, noe som indikerer økt lønnsomhet for bedriftene. Store deler av veksten i norsk industri skyldes imidlertid den svake norske kronen.
Sentralbanksjef Ida Wolden Bache var innom dette i sin årstale, der hun også påpekte at alternativet til en svekket valutakurs ville vært mye verre i form av økt arbeidsledighet og lavere økonomisk vekst. Det er et underkommunisert poeng, og noe hun har helt rett i.
Som en liten, åpen råvarebasert økonomi har flytende valutakurs gitt oss flere fordeler i møte med økonomiske sjokk. Det dramatiske oljeprisfallet i 2014 var et slikt sjokk. Men heldigvis svekket kronen seg også betydelig i etterkant. Det medførte at bedriftene i stor grad fortsatt beholdt inntektsnivået ved å utnytte den økte etterspørselen etter billigere, norske eksportprodukter, noe som igjen opprettholdt sysselsettingen og lønnsnivået her til lands. Vi kunne altså opprettholde konkurranseevnen uten at lønnsnivået måtte kuttes eller antallet ansatte reduseres. Enn så lenge lever vi godt med den svake norske kronen
Vi skal være forsiktig med å tolke utspillene til Donald Trump. Den amerikanske presidenten har flere ganger påpekt fordelen med en svakere valutakurs, blant annet fordi dette kan styrke amerikansk konkurransekraft og skape flere arbeidsplasser. I løpet av de siste ukene har det vært en merkbar svekkelse av amerikanske dollar på grunn av bekymringer rundt amerikansk vekst.",Error generating text.,no
1_17_03_2025,Korleis møter vi skråsikre idiotar med motorsag?,Journalist,https://www.dagsavisen.no/resizer/v2/DKBJBH4RXNG5LFGDSVJGOPEFYM.jpg?smart=true&auth=34fd9e7e0bf98454e824f7baab3f530d7f276bfbfeeac066394db39c9d5865ad&width=1200&height=630,2025-03-17 05:00:00,https://www.dagsavisen.no/debatt/kommentar/2025/03/17/korleis-moter-vi-skrasikre-idiotar-med-motorsag,Politikk,"Alle som les aviser om dagen, har vel fått med seg bileta av Elon Musk som står og svingar ei glinsande raud motorsag. Den har han fått låne av Argentinas president Milei, som allereie har stått og svingt på ho ei stund. Beskjeden er tydeleg: No skal offentleg sektor få smake metallet. Nedskjeringa skal gå fort og med stor kraft.
Parallelt skjer det ei nedbygging av amerikanske institusjonar og amerikansk demokrati. Nokon av verdas beste universitet, som bidrar med forsking til glede og nytte for oss alle, er under eit sterkt press. Ytringsfridommen rundt likestilling
blir strupa
og nyleg blei ein student
fengsla
fordi han hadde demonstrert mot Israel. Viktige klimadata, som er globale fellesgode, ser ut til å kunne forsvinne, og
klimaforskarar har ikkje lov
til å snakke om heilt grunnleggande omgrep i forskinga si.
Frå dei amerikanske demokratane, som vi burde forvente ein tydeleg opposisjon frå, er det veldig stille.
Trump og Musk har allereie vist at dei er viljuge til å øydelegge infrastruktur innan bistand som reddar
millionar av menneske
frå krig, sult og sjukdom, utan å ein gong setje seg inn i kva konsekvensane vil bli. Eg kunne nemnt langt fleire eksempel, om Gaza og Ukraina. Totalen i alt dei gjer er inhuman og brutal. Det er all grunn til å spørje kva som kjem neste gong.
Og ikkje minst må vi spørje: Korleis møter vi dette?
Ei god kjelde til lærdommar rundt korleis ein møter autoritære leiarar, er å lese tekstar frå folk som har levd under eller studert andre autoritære leiarar tidlegare. Ein av dei som er i denne kategorien er Masha Gessen. Journalisten budde i Russland frå 1994 og 2013 og har skrive om Putins reise i russisk politikk. No følger hen med på Trumps politiske ferd i USA.
Les også: Dag Solstad (1941-2025):
Den skarpeste pennen vi hadde
Gessen skreiv
nyleg i Klassekampen
med uro om korleis den amerikanske politikken blir møtt med tidleg lydigheit. Folk i sentrale posisjonar lar seg undertrykke før dei må. Mark Zuckerberg endra Metas rutinar for faktasjekk for å gjere Trump nøgd, sjølv om han ikkje måtte. Amerikanske universitet har endra pensum av eige initiativ, fordi dei trur det kan auke sjansen for at dei får fortsetje undervisninga. Frå dei amerikanske demokratane, som vi burde forvente ein tydeleg opposisjon frå, er det også veldig stille.
Åtvaringa mot å vere lydig før ein må har Gessen henta frå den amerikanske historikaren Timothy Snyder. Dei er begge inne på at kan vere gode grunnar til at folk føyer seg, som å unngå at den autoritære leiaren gjer noko enno meir alvorleg i neste sving. At tidleg lydigheit sjeldan hjelper er likevel verdt å merke seg. For om ein ikkje står opp for prinsippa sine i starten av ei autoritær utvikling, er det ikkje nødvendigvis lettare å gjere det om eit år eller tre. Derimot kan det vere langt vanskelegare då.
Alle politiske leiarar veit at det å seie i mot USA no, er som å opne ein svart boks. Også for Noreg. Ein anar ikkje kva reaksjonen vil bli. Trump er uføreseieleg og hyperaktiv. To månader inn i sin presidentperiode har han allereie rukke å
åtvare om tredje verdskrig
. Likevel må alle som er opptekne av demokratiets framtid no tørre og orke å stå opp for våre grunnleggande verdiar. Også når det kostar.
Les også:
Når mediene trengs som mest, er de på sitt svakeste
Det kan gi negative økonomiske og diplomatiske konsekvensar på kort sikt. Men likevel er det viktig på lang sikt. Det handlar om å vaksinere oss alle mot autoritære idear, og å vere mange nok som viser autokratane at dei ikkje kan gjere som dei vil.
For 20 år sidan trur eg at dei amerikanske bistandskutta åleine burde fått oss til å fylle Youngstorget med demonstrasjonar. USAs retrett frå klimapolitikken også. Nedsablinga av akademisk fridom og finansiering av universiteta i tillegg. Og strupinga av likestillingstiltak på toppen. Men no skjer alt på ein gong, og vi møter det kvar for oss på kvar vår smarttelefon. Det er så lite offentleg motstand mot Musk og Trumps politikk at kanadiske kaffibarar som har
omdøpt kaffien sin
frå
«americano»
til
«canadiano»
nærast ser ut som opprørets fortropp.
Sjølv om norske aviser i det siste har handla langt meir om toll og økonomi enn om demokrati, har eg likevel henta håp frå norske institusjonar som har sagt tydeleg i frå. 8. mars delte Universitet i Oslo ein video der kvinnelege representantar for universitetet åtvara mot utviklinga og forsvarte likestilling og den frie forskinga. Dei kallar det som no skjer i USA «skikkeleg, skikkeleg, skikkeleg skummelt». Eit anna lyspunkt var likestillings- og diskrimineringsombodet, som no ettergår amerikanske selskap i Noreg for å sjekke at dei følger likestillingslova.
Eg skulle berre ynskje at vi såg fleire av desse reaksjonane, og gjerne frå fleire av våre toppolitikarar.
For no treng vi at fleire tør å heve stemma og seie klårt i frå: Det dei mennene med motorsag held på med for tida er skikkeleg, skikkeleg, skikkeleg dårleg. Og seier vi det ikkje no, kan det bli enno vanskelegare å seie det i framtida.
Les også:
Jeg vil ikke bo i et samfunn hvor mennesker har en pris, men ikke verdi
Hold deg oppdatert. Få daglig nyhetsbrev fra Dagsavisen",Error generating text.,yes
7_17_03_2025,Overlevende forteller om «massakren» i Syria,Øzgur Tufan,https://gfx.nrk.no/bujRuLw_VKdSJiVnKNARJQ7Jj9_B8gONSEuwPIlxx2Ow.jpg,2025-03-16 21:29:29,https://www.nrk.no/urix/overlevende-forteller-om-_massakren_-i-syria_-_-alle-ble-skutt-1.17336750,Politics,"Saken Oppsummert:
Voldelige sammenstøt har brutt ut i Syria, med rapporter om massedrap på sivile, inkludert kvinner, barn og eldre.
Syrian Observatory of Human Rights har dokumentert rundt 1500 døde, og flere massegraver er funnet.
Det er motstridende fortellinger om hvem som står bak volden, med noen som hevder at det nye islamistiske regimet har slått ned et opprør, mens andre mener det er en nedslakting av sivile og alawitter.
Tusenvis av mennesker er fortsatt savnet, og det er rapporter om at væpnede menn har gått fra hus til hus og drept alawitter.
Syrias president Ahmed al-Sharaa har lovet å etterforske hendelsene og stoppe mer vold, men mange stoler ikke på regjeringen.
Det er frykt for at volden kan spre seg og føre til en ny borgerkrig.
Oppsummeringen er laget av en KI-tjeneste fra OpenAI. Innholdet er kvalitetssikret av NRKs journalister før publisering.
Var det for godt til å være sant? I månedene etter at Syrias opprørere relativt lett styrtet det mangeårige regimet til eksdiktator Bashar al-Assad, stilte mange seg spørsmålet.
I forrige uke skjedde det man fryktet.
Voldelige sammenstøt brøt ut i kystområdene nordvest i landet torsdag 6. mars. Sikkerhetsstyrker, militser og krigere strømmet til regionen.
– Hele familier ble skutt i hodet. De kom inn i huset og skjøt alle mennesker i huset. De gjorde ingen unntak. Kvinner, barn og eldre – alle ble skutt, sier «Zeina» til NRK.
Hun er fra kystbyen Latakia. NRK kjenner identiteten hennes, men bruker ikke hennes ekte navn for å unngå å sette henne i fare.
– Vi var vitner til en massakre, sier hun.
NRK forklarer: Dette har skjedd i Syria.
Du trenger javascript for å se video.
NRK forklarer: Dette har skjedd i Syria.
Motstridende fortellinger
Syrian Observatory of Human Rights (SOHR), som overvåker situasjonen i Syria fra London, har så langt dokumentert rundt 1500 drepte. Blant annet i byene Latakia, Tartus, Hama og Homs.
Flere titalls massegraver er funnet, og FN fortalte om hele familier som ble henrettet.
Bilder og videoer på sosiale medier viser lik av barn og voksne i gater, trappeoppganger og på gårdsplasser. Væpnede menn som slår og tvinger folk til å ta oppstilling og bjeffe som hunder.
Dødstallene fortsetter å stige.
Bildet skal vise sivile som er drept. NRK har ikke verifisert bildet, men det stemmer med beskrivelser fra SOHR og internasjonale nyhetsbyråer.
Bildet skal vise sivile som er drept. NRK har ikke verifisert bildet, men det stemmer med beskrivelser fra SOHR og internasjonale nyhetsbyråer.
Bildet skal vise sivile som er drept. NRK har ikke verifisert bildet, men det stemmer med beskrivelser fra SOHR og internasjonale nyhetsbyråer.
Bildet skal vise sivile som er drept. NRK har ikke verifisert bildet, men det stemmer med beskrivelser fra SOHR og internasjonale nyhetsbyråer.
– Sikkerhetsstyrkene brant likene og kastet mange av dem i sjøen, så vi har ikke mulighet til å bekrefte antallet døde eller deres identitet, sier Louai til NRK.
NRK kjenner mannens fulle navn, men bruker bare fornavnet av hensyn til sikkerheten. Han bor utenfor hovedstaden Damaskus lenger sør i landet og er selv del av en kristen minoritet.
Ryktene florerer om det som har foregått.
De som støtter det nye regimet, påstår at Syrias nye islamistiske regjering bestemt slo ned et opprør ledet av tilhengerne til det gamle, brutale Assad-regimet.
Andre hevder at det var ren nedslakting av sivile og alawitter,
minoriteten som Assad-familien tilhørte.
Syriske familier som flyktet fra volden, bærer eiendelene sine over elven som markerer grensen mellom Syria og Libanon 11. mars. Foto: Hussein Malla / AP / NTB
Louai er blant dem som hevder at tusenvis av mennesker fortsatt er savnet. Han forteller at væpnede menn gikk fra hus til hus og drepte alawitter. NRK har ikke verifisert det Louai forteller, men det stemmer med skildringer gjengitt av internasjonale nyhetsbyråer.
I videoer verifisert av CNN høres menn som snakker om å «rense» landet.
Nyhetsbyrået AP skriver at angrep på alawitter i kystbyen Beyda, mellom Latakia og Tartus, kan ha vært utført av lokale innbyggere som hevn for en massakre i 2013 da Bashar al-Assad var president.
– Hevnangrep
Det er vanskelig å få fullt overblikk over det som foregår i Syria nå, forteller Truls Tønnessen, seniorforsker ved FFI. Mange aktører er involverte:
Det nye regimet og militsene det samarbeider med
Ulike væpnede grupper og opprørere
Land som Russland og Iran
Alle har en interesse av å fremme sin versjon av hendelsene og rette anklager mot hverandre.
Etniske og religiøse grupper i Syria
Etniske grupper Arabere: Den største etniske gruppen, som inkluderer både sunnimuslimer og kristne.
Den største etniske gruppen, som inkluderer både sunnimuslimer og kristne. Kurdere: Utgjør rundt 10 prosent av befolkningen, hovedsakelig sunnimuslimer.
Utgjør rundt 10 prosent av befolkningen, hovedsakelig sunnimuslimer. Turkmenere: En mindre gruppe, også hovedsakelig sunnimuslimer.
En mindre gruppe, også hovedsakelig sunnimuslimer. Armenere: En liten, men betydelig gruppe, hovedsakelig kristne.
En liten, men betydelig gruppe, hovedsakelig kristne. Assyrere: En liten gruppe som hovedsakelig er kristne.
En liten gruppe som hovedsakelig er kristne. Circassere: En liten gruppe, hovedsakelig sunnimuslimer.
Religiøse grupper Sunnimuslimer: Den største religiøse gruppen, som inkluderer arabere, kurdere, turkmenere og circassere.
Den største religiøse gruppen, som inkluderer arabere, kurdere, turkmenere og circassere. Alawitter: En gren av sjiaislam, som utgjør en betydelig minoritet.
En gren av sjiaislam, som utgjør en betydelig minoritet. Kristne: Inkluderer flere denominasjoner som gresk-ortodokse, armensk-ortodokse, syrisk-ortodokse, og katolikker.
Inkluderer flere denominasjoner som gresk-ortodokse, armensk-ortodokse, syrisk-ortodokse, og katolikker. Druze: En liten, men viktig religiøs minoritet. Ismaelitter: En annen gren av sjiaislam. Tolver-sjiaer: En mindre sjia-gruppe.
Kilde: FN
– Det virker som om det var pro-Assad-gruppene som slo til først. Det er beregnet at de drepte 200-300, sier Tønnessen til NRK.
– Men så var det noen av disse andre militsene som er delvis assosiert med det nye regimet, som brukte anledningen til å gjøre hevnangrep mot alawittene.
FFI-forsker Truls Tønnessen tror at volden man var vitne til, både var et opprør og svar på dette og angrep på sivile. Foto: FFI
Alawittene regnes som en spesielt utsatt gruppe fordi de knyttes til Assad-regimet.
Stoler ikke på regjeringen
Vitner har også fortalt at utenlandske krigere sto bak angrep. «Zeina» fra Latakia forteller til NRK at hun overhørte menn som ikke snakket arabisk.
Soldater lojale til Syrias nåværende regjering i Aleppo torsdag 6. mars. Soldatene var på vei til Latakia. Foto: Mahmoud Hassano / Reuters / NTB
Syrias president Ahmed al-Sharaa, som leder overgangsregjeringen, har fordømt angrepene og opprettet en granskingskommisjon som skal etterforske det som skjedde.
Syrias president Ahmed al-Sharaa sier at de har satt granskingskommisjon som skal finne svar på det som skjedde, og straffe de ansvarlige. Foto: - / AFP / NTB
Han har tidligere også lovet å beskytte minoriteter og hindre at alawittene angripes.
«Zeina» mener at det er tomme ord:
– Ingen er trygge langs den syriske kysten, sier hun.
– I to hele dager sov vi ikke på grunn av skytingen. De går ikke bare etter alawitter, men etter alle minoriteter. De drepte kristne, prester og hele familier.
Seniorforsker ved FFI, Truls Tønnessen, har på sin side liten tro på at al-Sharaa og regjeringen selv støttet volden mot de sivile. Angrepene skjedde samtidig som styresmaktene jobber hardt for å få internasjonal legitimitet og prøver å bli kvitt sanksjoner.
– Det illustrerer at de ikke har full kontroll. Verken Assads støttespillere eller sine egne, sier Tønnessen.
En «syklus»
Nyheten om at regimet til president Bashar al-Assad hadde falt ble tatt imot med glede lettelse av mange. I gatene i Syrias byer var det store feiringer.
Flere håpet på en ny fremtid for Syria, som i årevis var preget av det brutale Assad-regimet, en blodig borgerkrig og brutaliteten til Den islamske staten (IS).
Fakta om krigen i Syria
I 2011 brøt det ut demonstrasjoner og opprør mot Syrias diktator Bashar al-Assad.
Protester spredte seg til store deler av landet. Samtidig brøt det ut et væpnet opprør som i 2012 utviklet seg til en fullskala borgerkrig.
Etter at borgerkrigen startet vokste det frem flere islamistiske opprørsgrupper. I 2014 kunngjorde den ytterliggående islamistgruppa IS en egen stat i Syria. De ble stort sett nedkjempet i 2019.
I 2020 fikk Russland og Tyrkia på plass en våpenhvile som fikk en midlertidig slutt på kampene mellom opprørerne og regjeringsstyrkene.
27. november 2024 innledet opprørere med islamistgruppa Hayat Tahrir al-Sham (HTS) i spissen en stor offensiv mot Assad-regimet.
På halvannen uke veltet de regimet og tok makten i landet.
FN anslår at minst 250.000 er drept i krigen siden 2011, men syriske forskere mener krigen har kostet nesten en halv million menneskeliv.
Halve Syrias befolkningen ble drevet på flukt. 6,6 millioner er ifølge FN internflyktninger og 4,6 millioner har flyktet til andre land.
Kilde: NTB/NRK
Men etter sammenstøtene og angrepene på sivile frykter flere at volden kan bre om seg på ny.
– Dette går inn i en syklus i Syrias historie, som gjentar seg med jevne mellomrom, der undertrykking av minoriteter veksles med selvstendighetskrav fra minoriteter.
Universitetslektor Kjetil Evjen sier at Syria er preget av bølger med vold og uro. Foto: Universitetet i Bergen
Det sier universitetslektor Kjetil Evjen ved Institutt for sammenlignende politikk ved Universitetet i Bergen.
Han var blant dem som fryktet en ny borgerkrig. Spesielt fordi Syria er hjem til så mange forskjellige etniske og religiøse grupper.
Det er også omringet av naboer som har sin egen agenda, påpeker Evjen:
– Syrias naboer hjelper ikke spesielt mye til. De har forskjellige interesser, motstridende interesser og prøver i stor grad å påvirke Syrias innenrikspolitikk.
Interessert i utenriks? Hør utenriksredaksjonens podkast:",Error generating text.,no
10_17_03_2025,Der drømmer drar for å dø?,Hilde Øvrebekk,https://premium.vgc.no/v2/images/d4d42d1f-889f-466d-bd8a-50605acc3cb7?fit=crop&format=auto&h=1267&w=1900&s=b48253cb3c84b71fd796d9886f5f541aae5d178e,2025-03-16 15:43:11,https://www.aftenbladet.no/meninger/kommentar/i/mPde5l/der-droemmer-drar-for-aa-doe,Politikk,"KOMMENTAR: SVs politikk er full av gode intensjoner og visjoner om hva som burde være mulig å få til. Men er det realistisk?
i
Avtroppende nestleder i SV, Torgeir Knag Fylkesnes, fortalte fra scenen på partiets landsmøte søndag om en person som hadde meldt seg ut av Arbeiderpartiet og inn i SV.
Grunnen til det var at denne personen mente Arbeiderpartiet er der drømmer drar for å dø. Fylkesnes mente selvfølgelig at dette ikke er tilfellet i SV, men er det det?
Tog
Et av gjennomgangstemaene på landsmøtet denne helgen var tog.
Det begynte med Nord-Norgebanen og fortsatte med en rekke andre togstrekninger. Men bare Nord-Norgebanen er svært dyr å bygge ut.
Jernbanedirektoratet har gjennomført en konseptvalgutredning (KVU) for Nord-Norgebanen. Denne viser at fullt utbygget er den anslått å koste 280 milliarder kroner. Senere har også regjeringen utredet og kvalitetssikret tre konsepter for Nord-Norgebanen, som er til behandling i Samferdselsdepartementet. Disse viste at det kan komme til å koste opp mot 333,4 milliarder kroner i bygge denne ene banen.
Direktoratet konkluderte også med at Nord-Norgebanen vil ha svært lav samfunnsøkonomisk lønnsomhet og vil ha negative innvirkninger på klima og natur. På andre områder enn jernbane har SV svært mye omsorg for naturen. For eksempel på utbygging av vindkraft på land, som SV vedtok at de vil si nei til. SV vedtok også en handlingsregel for natur, som betyr at det skal skje minst mulig utbygging av natur.
Nå skal det sies at også Arbeiderpartiet har i sitt utkast til stortingsprogram for 2025–2029 at de «har som mål å utvikle jernbanen i nord og bygge Nord-Norgebanen». Men her kan det komme endringer på Ap's landsmøte i begynnelsen av mai, spesielt nå som regjeringen har sagt at forsvar og beredskap må prioriteres høyest.
SV vedtok også at de vil «ruste opp og knytte sammen Sørlandsbanen og Vestfoldbanen. Arendalsbanen skal regnes som en del av fjerntogstrekningene, og det skal planlegges for dobbeltspor på Jærbanen og gjenåpning av Ålgårdbanen».
Skal Nord-Norgebanen bli mer enn en drøm, kreves det store kutt på andre områder. Eller det kreves prioriteringer.
Men det virker ikke helt som SV har tenkt på det.
Dyrt
SVs politikk er dyr. De vil mye, blant annet å lovfeste sjutimersdagen og ha gratis skolemat for alle. De vil også at alle skal få gratis tannbehandling. Og alt dette er jo gode intensjoner.
Men hvem skal betale for dette, kan man jo lure på. De rike som skal skattlegges hardere har jo flyktet i hopetall til Sveits. Og samtidig sier SV at de ikke vil skattlegge vanlige folk mer.
Derfor var ett av forslagene som var oppe til votering litt overraskende. SVs programkomité foreslo nemlig å skattlegge barnetrygden.
I 2023 kom regjeringens «ekspertgruppe om barn i fattige familier» med en rapport der de foreslo å skattlegge barnetrygden. Forslaget bygget på tanken om at høyere inntekter da vil betale mer, mens barnefamilier med lav inntekt skal sitte igjen med en større andel av en økt barnetrygd.
Men så fant Statistisk sentralbyrå (SSB) beregningsfeil i ekspertutvalgets rapport, og tallene ble rettet i 2024. De fant at effekten på barnefattigdom var mindre enn først antatt, fordi tallene i grunnlaget for forslaget var feil når det gjaldt hvor mange familier som reelt ville tjene på en slik ordning.
Likevel ble dette forslaget stående i forslag til partiprogram, og Landsstyret i SV hadde en heftig debatt om dette før landsmøtet. Hadde SV vedtatt dette, kunne dette ha vært en politikk som i prinsipp hadde endret den sosialistiske tanken om brede, skattefrie universelle velferdsordninger.
Hjertesakene
SV liker ikke markedet. De vil avvikle markedsstyring i offentlig sektor, de mener boligmarkedet er ødelagt av markedet. Det gjelder også velferdstjenester, helsetjenester og transport. Og kraftmarkedet.
Etter en intern strid i partiet om strøm, kom SV fram til et kompromiss på landsmøtet.
I likhet med Senterpartiet, sier SV nei til EUs fjerde energimarkedspakke. Men de sier samtidig ja til enkelttiltak som fremmer klima og miljø. De vil si nei EUs energiunion og energibyrået Acer. De vil ta strømmen av børs, og de vil at et statlig kraftselskap skal ta over salg av strøm til forbrukere.
Som kjent var det akkurat dette som førte til at Senterpartiet forlot regjeringen. Og det er lite sannsynlig at SV får Ap med på å endre hele kraftmarkedet.
Det er riktig at det er kraftsystemet og tilknytningen til et mer uforutsigbart europeisk kraftsystem som er problemet. Men dersom Ap's Norgespris blir noe av, og folk er fornøyde med den, er det ikke sikkert at folk flest lenger vil bry seg like mye om hva spotprisene er til enhver tid. Da vil det bli en diskusjon som handler om forskjellene i priser (også fastpriser) for bedrifter i de ulike prissonene.
Vil i regjering
SV har brukt sin makt i opposisjon og som støtteparti til regjeringens budsjetter godt for å få gjennom noen av sine hjertesaker. De har blant annet fått gjennom stans i 26. konsesjonsrunde og stans for utvinning av havbunnsmineraler, samt høyere barnetrygd.
Og enda en dyr budsjettpost i årets statsbudsjett: 35 milliarder kroner til flytende havvind.
SV vedtok at de gjerne vil være med i en mindretallsregjering etter valget, og at de går til valg på en rødgrønn regjering. Men det er store ulikheter mellom SV og de andre rød-grønne partiene.
Det er ingen tvil om at SV vil mye, og at de har store drømmer om hva som er mulig. Men er det realistisk? Kunne de ha prioritert litt hardere? Kan det være at SV får gjennomslag for noen av sine hjertesaker, dersom de rød-grønne skulle vinne valget til høsten, men at de fleste drømmene dør stille hen?
Publisert:",Error generating text.,yes
8_17_03_2025,Mener løypemelding vil trumfe Fed-beslutning: – Gått over til frykt for svak vekst,Jonas Solgård,https://images.dngroup.com/image/eyJ3Ijo5ODAsImYiOiJ3ZWJwIiwiayI6IjM5MDdiMjI4N2Q3M2M1MDk2OTcxZTc0YjVjZmFiNWE3IiwiY3JvcCI6WzIsMCwyMzk4LDE1OTldLCJyIjoxLjUsIm8iOiJkbiJ9,2025-03-16 18:51:50,https://www.dn.no/bors/bors/finans/makrookonomi/mener-loypemelding-vil-trumfe-fed-beslutning-gatt-over-til-frykt-for-svak-vekst/2-1-1793035,"Finance, Economics","Uken som kommer byr på flere rentebeslutninger og et viktig tallslipp før Norges Bank skal avholde sitt rentemøte. Olav Chen, leder for allokering og globale renter i Storebrand, ser spesielt frem til ett tallslipp på starten av uken: detaljhandelstall fra USA for februar.
– Myk data, som for eksempel konsumenttilliten som ble sluppet før helgen, har ledet an på den svake siden. Detaljhandelstallene er imidlertid harde data og blir svært spennende. Jeg vil kanskje si at disse trumfer Federal Reserve til uken, sier han.
At porteføljeforvalteren nå ser frem mot en ordinær makroøkonomisk løypemelding fremfor onsdagens rentebesluting fra den amerikanske sentralbanken sier sitt om usikkerheten Donald Trump har skapt på starten av sin andre presidentperiode. De siste ukene har uendelige toll-utspill, angrep på handelspartnere og koseprat med Russland skapt kaos i markedet. I USA har tek-indeksen Nasdaq havnet i korreksjon og aksjemarkedet i Europa er blitt stadig mer attraktivt, etter å ha hengt etter i flere år.
Fra toppen i februar er aksjonærverdier for 4000 milliarder dollar blitt blåst bort på S&P 500, ifølge Reuters.
– Den første frykten med Trump var inflasjonen, men nå har det gått over til frykt for svak vekst. Det har igjen ført til økt resesjonsrisiko, sier Chen.
Svak konsumenttillit
Konsumenttilliten som Chen viser til ble sluppet før handelsstart fredag ettermiddag, og målingen viste nok et fall i første halvdel av mars. Den var lavere enn både forhåndsestimatene og ned over ti prosent fra februar.
Undersøkelsen viser vanligvis sprik mellom de politiske partiene, men denne gangen var det økt bekymring på begge sider, ifølge University of Michigan, som står bak undersøkelsen.
«Mange konsumenter viste til den økende usikkerheten rundt politikk og andre økonomiske faktorer. Hyppige svingninger i økonomisk politikk gjør det vanskelig for husholdningene å planlegge for fremtiden», het det i en pressemelding.
– Anekdotisk har man også sett flyselskaper, blant annet Delta, som har sendt ut resultatvarsler og sagt at særlig innenlandsk etterspørsel har falt kraftig, påpeker Chen.
Han er klar på at markedet har undervurdert Trump og hvor hardt han kom til å gå til verks. Selv har Storebrand-fondet han forvalter gått fra overvekt til normalvekt på aksjer.
– Samtidig har det vært et skifte. I Trumps første presidentperiode var han veldig opptatt av markedene og snakket dem opp. Nå er det mye mer balansert når han snakker om kortsiktig smerte og langsiktig gevinst. Men det har kanskje blitt mye mer kortsiktig smerte enn noen så for seg.
Chens store frykt er nå at Trump tror han skal klare å reversere økt toll og annen politikk hvis amerikansk økonomi havner i en nedadgående spiral.
– Så lett er det ikke hvis snøballen først har begynt å rulle, og det er for sent å stoppe den.
Overdreven frykt?
Forvalter Bernt Berg-Nielsen i fondet Stolt Explorer har funnet trøst i rentemarkedet etter det bratte nedsalget i USA den siste måneden. Signalene derfra viser nemlig at risikopåslaget for bedrifter fortsatt ligger under historisk snitt og er i en nedadgående trend.
Ifølge Berg-Nielsen kan det tyde på at de kortsiktige bevegelsene i aksjemarkedet er overdrevet.
– Som regel er det ikke reelle problemer i aksjemarkedet før man også ser tegn til det samme i kredittmarkedet.
Han trekker frem at markedet også nå befinner seg i et vakuum etter at selskapene er ferdige med rapporteringen for fjerde kvartal og frem til neste resultatsesong.
– Når man ikke får signaler fra selskapene blir det ofte mye støy rundt det eksterne. Der er vi nå, tenker jeg.
Samtidig nærmer første kvartal seg slutten og på fredag er det den såkalte «triple witching hour», som Wall Street liker å kalle det. Det er dagen da aksjeopsjoner, indeksfutures og aksjeindeksopsjoner løper ut og spillet begynner litt på nytt, som Berg-Nielsen formulerer det.
Dette skjer fire ganger i året: den tredje fredagen i mars, juni, september og desember.
– Man ser gjerne volatilitet rundt disse datoene. Denne og neste uke har vi litt penger i kassen, siden kvartalsslutt pleier å være gode tidspunkt for å se om det finnes gode tilbud i aksjemarkedet.
Siste tallslipp før norsk rentebeslutning
Torsdag slippes årets første Regionalt nettverk-rapport, som vanlig uken før Norges Bank kommer med sin rentebeslutning og den første utgaven av Pengepolitisk rapport for året.
Chen i Storebrand tror sterke vekstindikatorer i rapporten «fort kan skyve på rentekuttet igjen».
– I tillegg vil forventninger om kraftig lønnsvekst kunne være et argument for å utsette, i forkant av lønnsoppgjøret. Mars-kuttet som har vært så bankers er plutselig blitt ganske åpent.
I markedet prises det inn 50/50 om det blir kutt eller ikke, selv om Norges Bank mer eller mindre siden desember har varslet at det skal komme. Inflasjonstallene for februar, som var langt over estimatene, fikk Nordea Markets til å avlyse rentekuttet.
Chen lener imidlertid mot at Norges Bank holder seg til planen og kutter, men at det neste kuttet etter det blir skjøvet på.
– Hvis de om halvannen uke varsler at det vil ta lengre tid før det neste kuttet kommer kan man se an om inflasjonstallene for februar var et blaff og om den kraftige boligprisveksten skyldtes endringen i egenkapitalkravet eller om det hang mer sammen med forventningen av flere og raske rentekutt.
*",Error generating text.,no
3_17_03_2025,Russerne utnytter hoppskandalen til kritikk av norske idrett,Svetlana Zjurova,https://premium.vgc.no/v2/images/28f62216-5245-4dd3-b279-bd817387b299?fit=crop&format=auto&h=1440&w=2048&s=f129cb625b408f9fff9fccf7516e6bd2e49da27a,2025-03-16 21:32:54,https://www.aftenposten.no/sport/i/alBeqO/russerne-utnytter-hoppskandalen-til-kritikk-av-norske-idrett-hyklersk,Politikk,"Russiske idrettstopper smir mens den norske hoppskandalen er varm.
Vanligvis er det nordmennenes bruk av astmamedisin som er tema i russiske medier, men nå handler det ikke uventet om hoppjukset, som russere mener at symptomatisk for norsk idrett.
Fem norske hoppere har vært utestengt fra RAW Air i Holmenkollen og Vikersund - mens FIS (det internasjonale skiforbundet) gransker manipulering av hoppdressene.
– Jeg har i ti år ropt varsko om at det norske vanviddet i skisporten må stoppes. Det virker som om de ikke helt forstår at når de vinner alt takket være legalisert dopingbruk, så ødelegger de vinteridrettene, sier den tidligere OL-mesteren i skiskyting Dmitrij Vasiljev, som nå er president i St. Petersburgs skiskytterforbund.
– Det blir uinteressant å se på, noe som igjen fører til at publikum forsvinner, sponsorer trekker seg, og sendingene blir kjedelige fordi alt dreier seg om nordmenn.
Han mener ifølge nyhetsbyrået Tass at hoppjukset er en avsløring av norsk idrett:
– At skihopperne ble tatt for åpenbar juks, er en lakmustest. Det sier noe om hele den norske skisporten. Det er hyklersk til et ekstremt nivå, hevder Vasiljev.
Også den tidligere skøyteløperen, nå politikeren, Svetlana Zjurova har uttalt seg om hoppsaken.
– Forbedring av en hoppdress' aerodynamiske egenskaper i denne sporten kan sammenlignes med medisinsk doping. Ved hjelp av slike manipulasjoner har nordmennene skaffet seg en betydelig fordel over konkurrentene, mener hun ifølge vseprosport.ru.
– For slike manipulasjoner bør man straffes like strengt som for doping, mener Zjurova.
Hun tror likevel ikke det vil skje:
– Siden de allerede har innrømmet jukset, tror jeg de unngår en alvorlig straff. I Vesten fungerer det jo slik at hvis du tilstår, blir du tilgitt og synes synd på, men hvis du nekter, blir du straffet. Jeg antar at disse nordmennene vil få en mild behandling – de blir diskvalifisert fra VM der bruddet fant sted, men får trolig lov til å konkurrere videre, sier Zjurova, som representerer Putin-partiet Forente Russland.
Som vanlig er det den tidligere skiskytteren Aleksandr Tikhonov - som var sentral i Besseberg-saken - som går lengst i kritikken av Norge. Han sier ifølge vseprosport.ru:
– Nordmenn er frekke og astmatikere. De prøver å anklage alle andre og motarbeider russisk deltakelse. De burde straffes så hardt som mulig.
– Den optimale straffen? Diskvalifisering av hele norsk skisport i fem til syv år. Man trenger ikke å utestenge alle deres idrettsutøvere, kun de som driver med skisport, sier Tikhonov, som var visepresident i IBU (det internasjonale skiskytterforbundet) under Besseberg.
Skihopping er ingen stor sport i Russland, men presidenten i skihoppforbundet, Dmitrij Dubrovskij, sier dette til det statskontrollerte nyhetsbyrået Tass:
– Nordmennene tok denne sjansen i den tro at FIS ville overse det, gitt deres status som ledere i sporten.
– De ledende nasjonene, som har hatt tilgang til vitenskapelige institutter og tekniske team som kunne muliggjøre slike brudd, vil nå miste denne fordelen. Dette vil gagne oss, for vi har aldri hatt rom for å gjøre feil, mener Dubrovskij.
– Dette er akkurat som forventet. Og dessverre også så fryktet. Nå får omverdenen en etterlengtet anledning til et oppgjør med norsk selvhøytidelighet og idrettsmoralisme.
– Ingen har vel heller gledet seg mer til å få en sjanse til å hovere over skinasjonen Norge enn russerne.
Saltvedt legger til at russerne her til og med får muligheten til å komme med påstander om at de ikke selv har tilgang på vitenskapelige institutter eller muligheter til å gjøre feil. Han mener det er latterlig.
– Ingen har kommet unna med mer eller samarbeidet tettere med statlige vitenskapsmiljøer opp gjennom årene enn russerne. Men akkurat nå kan vi ikke si noe som helst tilbake og må akseptere at dette blir en slags midlertidig sannhet, sier NRK-kommentatoren.
– Dette er selvsagt både politikk og polemikk. Og så må vi også gi dem rett i noen poenger også. Som at dette har noen likheter i sin tankegang som det å drive med doping. Som kanskje ikke er overraskende. Ingen kan jo historisk sett mer om dette enn russiske idrettstopper, legger Saltvedt til.",Error generating text.,yes
31_17_03_2025,Bakerne vil ha mer av kaka: – Det er ikke billig å leve,Jan-Erik Østlie,https://www.dagsavisen.no/resizer/v2/TENBYG4LT5GVTDLFBN3VXJ4JD4.jpg?smart=true&auth=887e6252c070cd24b338346f0435cbec6a78950d87d52d60fa4a24bce39e1f5b&width=1200&height=630,2025-03-16 19:04:57,https://www.dagsavisen.no/nyheter/innenriks/2025/03/16/bakerne-vil-ha-mer-av-kaka-det-er-ikke-billig-a-leve,Mat og drikke,"– Du sier vi spiser mindre brød?
– Ja.
– Hva skyldes det?
– Hadde jeg visst det, kunne det hende jeg hadde vært en veldig populær mann i Bakehuset, sier Roar Bakkejord.
– Matpakkegenerasjonen er borte. Folk spiser andre typer produkter. Mer varm mat i kantina, mener han.
Bakkejord er hovedtillitsvalgt på Bakehuset for Norsk Nærings- og Nytelsesmiddelarbeiderforbund (NNN). Snart skal han ut i lønnsforhandlinger på vegne av medlemmene.
Lønnsoppgjøret starter
Fredag 14. mars startet årets lønnsoppgjør. Da utvekslet LO og NHO sine krav.
LO
krever økt kjøpekraft
og at lavtlønte prioriteres.
I alle lønnsoppgjørene siden 1990 har LO fått gjennomslag for et tillegg til de lavest lønte.
Baker- og konditorbransjen er én av bransjene som gjerne har fått et ekstra lavlønnstillegg.
Ved mellomoppgjøret for to år siden var dette tillegget på tre kroner i timen. Også i år lover LO at de med lavest lønn skal løftes.
---
Lønnsoppgjøret 2025
Årets lønnsoppgjør er et mellomoppgjør. Det betyr at det kun forhandles om lønn.
I et mellomoppgjør forhandler hele LO i privat sektor med NHO om årets lønnstillegg.
LO og NHO møttes 14. mars for å overrekke kravene sine og har fram til 18. mars på å bli enige.
Hvis de ikke blir enige, er det mekling hos Riksmekleren 31. mars og 1. april. Det kan bli streik i privat sektor fra 2. april.
---
Les også:
Da livet var på det mørkeste, ba Henrik endelig om hjelp
En bransje med små marginer
Bakerne var de første i norsk næringsmiddelindustri til å organisere seg, helt tilbake til slutten av 1800-tallet.
I starten jobbet de under beinharde forhold. De to viktigste kampsakene var nattarbeid og søndagsarbeid. Lønna har alltid vært lav.
Roar Bakkejord begynte som sjåfør ved Bakehuset i 1997.
– Var dere en lavlønnsbransje da?
– Det husker jeg ikke, men lønna vår har hatt en sakte og sikker nedadgående kurve i flere år.
– Hvor rettferdig syns du det er?
– Under koronapandemien ble vi ansett å ha en samfunnskritisk funksjon, så jeg syns ikke lønna harmonerer med de fine ordene vi hørte da.
– Det er en viktig jobb, vi er med å lage mat til folk sånn at mange har brød på spisebordet hver dag. Og det er et yrke med ugunstige arbeidstider. Det er ikke mange bakere som jobber fra åtte til fire.
– Hvorfor er det sånn?
– Det vi ofte får høre er at bransjen har små marginer, at lønnsomheten er lav.
– Er det sant eller bare vanlig prat fra arbeidsgiver?
– Det er vanskelig å påstå at det bare er tull. Det stemmer nok det, altså, sier Bakkejord.
Han er en av tre ansattrepresentanter i Bakehusets styre og kjenner driftsresultatet.
Les også:
Tore Renberg: – Voksne påfører barn og unge unødvendig frykt og angst
NNN ønsker ingen lavlønnsbransjer
Forbundsleder i Norsk Nærings- og Nytelsesmiddelarbeiderforbund, Anne Berit Aker Hansen, bekrefter at baker- og konditorbransjen har vært en lavlønnsbransje de siste årene.
Anne Berit Aker Hansen, forbundsleder i i Norsk Nærings- og Nytelsesmiddelarbeiderforbund (NNN).
(Ilja C. Hendel )
I de fleste av NNNs bransjer fins det bedrifter med ansatte som ligger eller har ligget under lavlønnsgrensa. Lønnsspennet er stort. Det gjelder også i store bransjer som kjøttindustrien og bryggeri og mineralvann. Fiskeindustrien lå i mange år under, men er over nå.
– Det er et mål for NNN at vi ikke skal ha lavlønnsbransjer i det hele tatt, forteller hun.
---
Lavlønnsbransje
I de siste oppgjørene mellom LO og NHO har det vært gitt lavlønnstillegg til alle overenskomster som har et gjennomsnittlig lønnsnivå som er lavere enn 90 prosent av gjennomsnittlig industriarbeiderlønn.
90 prosent av en gjennomsnittlig industriarbeiderlønn på 604.600 kroner er nå 544.140 kroner.
---
Les også:
Knut Hallvard Tufte er fattig og sosialklient i en av Norges rikeste kommuner
Vil ha mest mulig sentralt
Bakkejord legger ikke skjul på at han har forventninger til årets lønnsoppgjør.
– Vi må ha reallønnsvekst. Og den må komme sentralt.
– Hvorfor sentralt?
– Fordi vi er for dårlige på lokale lønnsforhandlinger i bransjen. Et utvalgsarbeid NNN har gjort sammen med NHO Mat og Drikke viser at det er for lite lokale lønnsforhandlinger i bransjen. Og det er nok hovedårsaken til at bransjen sakker akterut, forteller han.
Problemet er ikke at de som har lokale forhandlinger, som regel de største i bransjen, ikke får noe, men at en god del av de mindre bakeriene ikke har lokale forhandlinger i det hele tatt.
Mange som har lokale forhandlinger, ender også opp med lite eller ingenting ekstra. Da blir de sentrale tilleggene det eneste de får.
---
Lokale og sentrale lønnstillegg
Sentrale lønnstillegg:
Lønnsøkningen som alle i bedrifter med tariffavtale får etter lønnsoppgjøret.
Hvor stort tillegget blir bestemmes av LO og NHO.
Lokale lønnstillegg:
Et tillegg man kan få i sin egen bedrift.
Hvor stort tillegget blir bestemmes av tillitsvalgte og ledelsen i bedriften.
Det lokale lønnstillegget kommer i tillegg til det sentrale lønnstillegget.
---
På Bakehuset slurves det imidlertid ikke med de lokale forhandlingene.
– Det er behagelig å jobbe i et firma hvor HR-direktøren ringer like før sommeren og sier at nå må vi ikke glemme at vi skal ha lokale forhandlinger, sier Bakkejord.
Og stort sett er de lokale forhandlingene unna på en dag.
At Bakkejord på vegne av bakerne og konditorene både vil ha reallønnsvekst og ha mest mulig i det sentrale oppgjøret, forstår Aker Hansen godt. Dette henger blant annet sammen med at flere bedrifter er små og hvor det kan være dårlig fagorganisering.
Gjennomsnittlig månedslønn for bakere og konditorer var i 2024 på 41.680 kroner i snitt. Det plasserer yrkesgruppen blant noen av landets dårligst betalte.
(Jan-Erik Østlie )
Les også:
Sykepleier Lasse avlaster leger for flere hundre konsultasjoner i året
Variasjoner
Bakkejord forteller at på Bakehuset er det stor forskjell på lønningene.
De har riktignok tarifflønn, men det er stor forskjell på om du jobber mandag til fredag fra 7 til 15, eller natt og søndager med forskjellige ulempetillegg. Sistnevnte gir muligheter til å tjene gode penger her.
Sjåførene på Bakehuset avdeling Økern tjener ifølge Bakkejord godt, men sjåførene føler heller ikke at de henger med lønnsmessig.
Bakkejord har vært med i NNNs sentrale forhandlingsdelegasjon de tre siste oppgjørene. Jobben syns han er vanskelig.
– Hvis noen tror det bare er å gå inn der å kreve ti kroner timen, så lykke til! Da er vi i streik før vi veit ordet av det, sier han.
Les også:
Per Olav mistet jobben i operasjonskø: – Det er veldig sårt
You'll never walk alone
Av 370 yrker er bakerne på en 40. bunnplass med ei månedslønn på litt over 41.000 kroner.
Lønnsveksten fra 2023 til 2024 lå på bare tre prosent, altså langt unna oppgjørets ramme og mange andre yrkesgruppers vekst.
Bakkejord klarer ikke å forklare dette for bakerne beklagelige faktum.
– Er det gleden over faget som får bakerne til å stå i det tross lav lønn?
– Jeg møter utrolig mange bakere som er veldig stolte av yrket sitt, sier han.
Og legger til at de har mange eldre arbeidstakere. De blir i jobbene sine, få slutter.
– Hva gjør den dårlige lønna med rekrutteringen?
– Rekrutteringa er vel ikke all verden. Så hvis det ikke skjer noe nå, kan vi risikere på sikt at vi står litt tomme, rett og slett, tomme for de faglærte bakerne. Det er jo penger vi lever av, dessverre, sier han.
Og understreker samtidig at han er svært fornøyd med den forhandlingshjelpen han får fra forbundet sentralt.
– Det er det fine med NNN, du er aldri aleine, sier han.
Roar Bakkejord (t.v.) er hovedtillitsvalgt på Bakehuset for Norsk Nærings- og Nytelsesmiddelarbeiderforbund (NNN). Ole Johnny Zotterman (t.h.) er skiftleder i transporten hos Bakehuset på Økern.
(Jan-Erik Østlie )
Les også:
Rita og Morten mister tre millioner i pensjon: – Det er så bittert
Forventer reallønnsøkning
Ole Johnny Zotterman er skiftleder i transporten hos Bakehuset på Økern. Her har han vært siden 2001.
Han forteller at lønningene har stått stille i mange år, nå forventninger han reallønnsøkning. Men han syns det er vanskelig å tallfeste kravet i kroner og prosenter.
– Nå må lønna opp. Ellers slutter folk, sier han.
Martin Fredriksen er utdannet prosessoperatør og nestleder i klubben. Tidligere har han jobbet både hos Tiedemann og Mills, så næringsmiddelindustrien kan han.
Også han forventer reallønnsøkning nå.
– Vi jobber til alle tider på døgnet, også når andre har fri. Jo, vi får tillegg for det, men også de kunne vært bedre. For det er ikke billig å leve, sier han.
– På tide med en streik?
– Ja, men ikke sikkert det ville ha hjulpet, mener Fredriksen.
Les også:
Her går nesten alle av med tidligpensjon: – Kroppen blir utslitt
Ny lavlønnsordning
I de siste oppgjørene mellom LO og NHO har det vært gitt lavlønnstillegg til alle overenskomster som i snitt har et lønnsnivå under 90 prosent av gjennomsnittlig industriarbeiderlønn.
Ved
forrige mellomoppgjør
ble det nedsatt et utvalg bestående av NHO og LO som skulle komme med forslag til endringer i lavlønnsordningen. Forslagene skulle foreligge til årets oppgjør, men lar vente på seg.
Aker Hansen ser for seg tre realistiske ordninger:
Enten at beregningene skjer på individnivå, på bedriftsnivå eller bransjenivå som nå, men hun ønsker ikke å kommentere dette noe nærmere før forslagene foreligger.
Les også:
Nærmer du deg pensjonsalderen? Da har du flere rettigheter enn dine yngre kollegaer
Først sirkus, så brød
Bakerne er en gruppe som forbundet sjelden tar ut i streik. Ved streiken for to år siden var de ikke engang med i andre streikeuttak. Nytelse blir prioritert før næring, er Bakkejords forklaring.
– Det blir gjerne noen overskrifter hvis du ikke får kjøpt øl eller brennevin til 17. mai, ikke sant.
– Så det er taktikk?
– Selvfølgelig.
Les også:
Dette er de norske «arbeidende fattige»
(+)
Les også:
Snart får du ny lønn. Disse datoene er viktige
---
Bakehuset
11 bakerier mellom Lillesand og Trondheim.
Hvert anlegg har sin klubbleder fra NNN.
Roar Bakkejord er klubbleder for Bakehusets største avdeling på Økern i Oslo, Norges største bakeri med om lag 200 ansatte, og hovedtillitsvalgt.
Bakehuset er heleid av Norgesgruppen.
---
Les også:
Dette skjer med pensjonen din når du dør
(+)",Error generating text.,no
