aid,title,author,image_url,published_date,article_url,category,raw_text,text,is_manipulated
29_19_03_2025,Ny rapport: Disse krefttypene rammer brannmenn oftere enn andre folk,Annabelle Kårvåg Sørensen,https://gfx.nrk.no/dDC5yslXpFN__MhcbXps7gq2gl1GE-83194tYG-heT3g.jpg,2025-03-18 12:00:26,https://www.nrk.no/mr/kreftregisteret_-brannmenn-far-oftere-visse-typer-kreft---arsaken-til-to-av-dem-er-brannslukking-1.17344420,Health,"Saken oppsummert:
En ni år lang forskning utført av Kreftregisteret, Universitetet i Oslo, Center for Kræftforskning og Statens arbeidsmiljøinstitutt har konkludert at brannmenn har større risiko for å få tarmkreft, strupekreft, prostatakreft, urinveiskreft og brysthinnekreft.
4500 brannmenn har deltatt i studien.
Brannslukkingsarbeidet er fastslått som årsak til økt forekomst av urinveiskreft og brysthinnekreft blant brannmenn.
Det er fortsatt usikkerhet rundt årsaken til økt forekomst av tarmkreft, strupekreft og prostatakreft blant brannmenn.
Prosjektgruppen jobber for å inkludere flere brannkonstabler i studien for å kunne gjennomføre nye og større studier.
Det er en pågående debatt om inkludering av flere kreftformer i ""yrkessykdomslista"" for å sikre erstatning for brannkonstabler som blir syke.
Oppsummeringen er laget av en KI-tjeneste fra OpenAI. Innholdet er kvalitetssikret av NRKs journalister før publisering.
I ni år har en prosjektgruppe på syv personer forsket på kreftrisikoen blant brannmenn, og årsakene bak.
4500 brannmenn har deltatt, og prosjektgruppa består av Kreftregisteret, Universitetet i Oslo, Center for Kræftforskning og Statens arbeidsmiljøinstitutt.
Nå er konklusjonen klar og tydelig: Brannmenn får oftere tarmkreft, strupekreft, prostatakreft, urinveiskreft og brysthinnekreft (mesoteliom) enn resten av oss.
«Dette prosjektet har gitt oss verdifull innsikt i spørsmål om yrkesrelatert kreft blant brannkonstabler. Samtidig er det mange spørsmål som gjenstår», skriver de i rapporten.
De har fastslått årsaken til at brannmenn oftere får to typer kreft, men hva som ligger bak de andre typene er ennå usikkert.
Hvorfor bare brannMENN?
I dette prosjektet er det kun menn som er fulgt opp. I rapporten skriver de at begrep har endret seg. Da de startet fikk de penger av Kreftforeningen for å forske på brannmenn, mens i dag bruker man heller begrepet brannkonstabler - for å også inkludere det voksende antallet kvinner i yrket.
«Likevel er fortsatt den store andelen av brannkonstabler menn, og av den grunn er også bare menn inkludert i analysene våre».
De har ikke grunn til å anta at risikoen for kreft er vesentlig annerledes for kvinnelige brannkonstabler sammenlignet med menn.
To typer settes i sammenheng med brannslukking
Det har over lengre tid blitt skrevet at brannkonstabler utsettes for mange kjente og mulige kreftfremkallende stoffer. Det har også blitt gjort en rekke andre studier om kreftrisikoen blant brannkonstabler.
Da forskningsgruppa satte i gang med dette prosjektet, var konklusjonen generelt at resultatene fra andre studier var varierte, og at det derfor var mange åpne spørsmål om årsakssammenheng.
Ifølge gruppa har det ikke vært gjort spesifikke undersøkelser tidligere på norske brannkonstabler sin arbeidshverdag.
De har nå funnet ut at brannslukkingsarbeidet fører til at brannmenn i større grad enn andre får urinveiskreft og brysthinnekreft.
Funnene de har gjort på dette støtter det som IARC konkluderte med i 2022.
Det er også større sannsynlighet for at brannmenn får tarmkreft, strupekreft og prostatakreft, men årsaken til det kan de ikke fastslå.
Foto: Roar Jonny Strøm / NRK
Vil få med flere
Fordi mange spørsmål ennå gjenstår, jobber prosjektgruppa med å få flere brannkonstabler med på studien.
For selv om 4500 brannkonstabler har vært med, er det begrensninger i hvilke analyser de kan gjøre, som da gjør det vanskeligere å slå fast konklusjoner og årsaker.
Med flere deltagere og fornyet oppfølging vil de i fremtidige prosjekt kunne gjennomføre nye og større studier av kreft og andre sykdommer.
«En slik grundig og nøyaktig forståelse av sammenhenger mellom yrkeseksponeringer og kreftrisiko er en forutsetning for bedre forebygging av yrkesrelatert kreft og sykdom hos brannkonstabler».
Yrkessykdomslista
Nylig publiserte NRK en artikkel om at brannkonstabler kjemper for erstatning og trygge brannstasjoner.
For at de skal få erstatning hvis de blir syke, må nemlig sykdommen være nevnt i den såkalte «yrkessykdomslista». Det er en liste over regjeringens oversikt over sykdommer som kan skyldes forhold på jobben.
Den listen har ikke blitt endret siden 50-tallet. Nå har et nytt forslag nylig vært ute på høring, men organisasjonen «Brannmenn mot kreft» var ikke fornøyde med regjeringens forslag.
Årsaken er at flere kreftformer som brannfolk er spesielt utsatt for manglet, ifølge organisasjonen.
– Brannfolk setter sitt liv og helse på spill for å redde andre. Da må en kunne forvente at samfunnet stiller opp når de selv rammes, sa Tommy Kristoffersen, leder i organisasjonen.
Nå er saken under behandling hos Arbeids- og inkluderingsdepartmentet.",Error generating text.,no
36_19_03_2025,7500 har kjøpt bilen – nå blir den ny,Vegard Møller Johnsen,https://www.cdn.tv2.no/images?imageId=17422786&x=0&y=35.62&cropw=100&croph=58.9&panox=0&panoy=35.62&panow=100&panoh=58.9&width=1200&height=630,2025-03-18 19:00:00,https://www.tv2.no/broom/7500-har-kjopt-bilen-na-blir-den-ny/17422696,Mat og drikke,"BMW har fått dreis på elbilsatsningen sin. De er nå blant merkene som har flest modeller fordelt på ulike segmenter.
Kombisedanen, i4, var ganske tidlig ute. Den har derfor rukket å bli fornyet.
Faceliften er av den ganske beskjedne sorten. Men kjennere vil merke seg noen viktig visuelle endringer.
Men er bilen blitt bedre? Det er vi litt usikre på.
Pris
i4 er tilgjengelig i to varianter: 40 eDrive med bakhjulsdrift og M50 xDrive – som har firehjulsdrift.
Prisene stater på 543.600 kroner for innstegsmodellen. Skal du ha M50 xDrive må du ut med minst 602.200 kroner.
Kampanjemodellen SuperCharged Premium, som er godt utstyrt, letter deg for 643.000 kroner.
Mens testbilen – som er tilnærmet fullspekket – ender på i 747.000 kroner.
Tysk premium blir som vanlig kostbart, når du lesser på med ekstrautstyr.
Populær
Da i4 ble lansert, kostet toppmodellen betydelig mindre enn nå. Med startpris på rundt 540.000 kroner. Det var også langt færre elbiler å velge mellom.
Disse to faktorene, gjorde at pågangen ved lansering av i4 i Norge var enorm.
I dag er det registrert mer enn 7500 eksemplarer på norske skilter. Et ekstremt høyt tall for en slik bil.
Men bør de som var tidlig ute bytte ut den «gamle» nå? Det vil finne svaret på.
Dette er en korttest. Det betyr at vi har kjørt en variant av denne modellen tidligere. Du finner en mer grundig test av denne modellen her.
Hva er nytt:
Bare for å ta det som ikke er nytt aller først: Rekkevidde, ytelser og hurtiglading.
Det vil for M50 xDrive si opptil drøyt 500 kilometers rekkevidde, 0-100 km/t på 3,9 sekunder, toppfart 225 km/t og toppeffekt på 205 kW ved hurtiglading.
Her er det nye:
- Lykter foran - med stående markeringslys
- Grillen har fått horisontale striper
- Lykter bak. Her er de nye laserlysene standard på M50
- Detaljer rundt blant annet speilhus og diffusor er nå endret fra grå til blank svart
- Rattet har fått flat bunn og rød stripe på toppen som markerer senter
- Krystall-knapp erstatter den gamle girsparken
- Dashbordet har fått mer stemningsbelysning – og mindre krom
Det er også noen nye lakkfarger og annerledes design på felger.
Vi tok BMW i4 med på vintertest – og ble imponert
Hvordan fungerer det?
Når jeg ser bilen for første gang, tenker jeg at jeg liker de gamle frontlyktene bedre enn de nye. De gamle hadde litt særpreg og så aggressive ut. De nye såpass anonyme, at de kunne vært plassert på en hvilken som helst annen bil.
En liten runde rundt bilen avslører raskt at jeg egentlig ikke ser noen merkbare forskjeller ellers. Med unntak av de nye laser-baklyktene, da. De er rett og slett lekre – og hentet rett fra M4 CSL.
Så langt er det altså uavgjort. Litt tøffere bak – mindre tøff foran.
Innvendig er testbilen spekket med de lyseste Merino-skinnsetene. Det gir umiddelbar premiumfaktor. Dette velges av de som er nøye med hvem som sitter i bilen – og hvilken mat/drikke de tenker det er greit (og ikke greit!) å nyte i bilen.
Det nye dashbordet må jeg innrømme at jeg ikke legger merke til. Det først når jeg sammenligner med det gamle, at jeg ser en endring. Om den den er til det bedre? Tja, usikker ...
Her var det aller første møtet vårt med i4 - og iX
Midtkonsollen er det lettere å se forskjell på. Her er girspaken borte. I stedet er det en jålete krystallknapp som fungerer som girvelger. Men jeg må innrømme at jeg er av typen som liker en skikkelig girspake. Det ser kanskje gammeldags ut, men er veldig greit å forholde seg til.
Så skal det også nevnes at jeg i løpet av testperioden, blir mer og mer vant med å bruke knappen. Så dette handler nok mest om vane. At den nye løsningen ser mye bedre og mer moderne ut, er det i alle fall ingen tvil om.
Rattet legger jeg fort merke til. Dette er noe av det mest vellykkede BMW har gitt oss. Ser akkurat så tøft og sporty ut som det burde i en slik bil. Dessuten har man valgt å beholde de fysiske knappene. Flere av de nye BMW-modellene har en haptisk løsning, som ikke er på langt nær like bra.
Vi er ellers svært glad for at BMW holder på menyhjul og knapper til infotainmentsystemet. Vi har skjønt at dette dessverre er på vei ut. Det er synd og skam – for det gjør systemet svært enkelt å bruke. Særlig siden man også kan velge å trykke på skjermen, i tillegg. Det beste fra to verdener.
Head up displayet er som før helt i toppklasse. Mens de digitale instrumentene er som på alle de nye modellene, langt unna å imponere. Når skal vi få en mer klassisk visning, med «klokkene» som mange av oss er så glade i?
På veien er dette akkurat som vi husket: En av markedets mest sporty firedørs elbiler. Deilig styrefølelse, et understell som tilpasser seg dine ønsker – og skyv som virkelig merkes i ryggraden. Bedre enn før? Jeg kan ikke si at jeg merker noe forskjell, i alle fall.
Forbruket er det ingen store endringer på. Vi ender på 21,3 kWt per 100 kilometer i testløypa. Som ventet noe høyere enn det bilen blir opplyst å skulle bruke.
Både Broom og NAF har testet rekkevidden på i4 på vinteren, med ganske store forskjeller i resultat. Men vår erfaring er at 380-400 kilometer er realistisk på vinteren.
Ladetestene spriker også en del. Men er du flink til å bruke forvarmeren, som også kan styres via Appen, får du helt klart best effekt.
Ideelt sett skal den klare 10-80 prosent på 31 minutter. Vår erfaring er at det er vanskelig å gjenskape. Rundt 40 minutter virker mer realistisk ...
Slik kommer du lengre med elbilen på vinteren
Konklusjon:
i4 M50 xDrive er fortsatt en ypperlig egobil for den kjøreglade. Baksetene er trange, så noe familiebil er det ikke.
Det er både noen positive og negative sider med faceliften den har fått. Jeg skulle nok ønske at BMW dro på med litt mer, når de først fornyet den. Litt mer rekkevidde, eller dratt på enda et lite knepp på ytelser, hadde ikke gjort noe.
Om du har kjøpt den «gamle» utgaven, tenker jeg egentlig ikke at du går glipp av så mye, om du bare beholder den videre ...
Få et unikt innblikk i BMWs framtid
Bilen for deg hvis?
Du gjerne ofrer praktiske egenskaper for å ha det moro
Ikke bilen for deg hvis?
Plass i baksetet og best mulig rekkevidde for pengene er det viktigste
Eierne mener
I Brooms bilguide, kan norske eierne selv fortelle om bilene sine. Omtrent som en Tripadvisor for bil. Så langt har vi fått inn over 13.000 omtaler!
Du kan også fortelle om bilen din: Klikk her - det er fort gjort.
Det ligger inne 16 vurderinger av denne modellen - les hva eierne mener her.
Her er 5 ting du bør vite om BMW 4-serie
BMW i4 M50 xDrive
Motor og ytelser:
Motor: Elektrisk, to motorer
Effekt: 544 hk / 795 Nm
0-100 km/t: 3,9 sek.
Toppfart: 225 km/t
Forbruk (WLTP): 19,7 kWt/mil
Batteri/lading:
Batteripakke: 83,9 kWt
Rekkevidde: 470 km (WLTP)
Hurtiglading: 205 kW
Ombordlader: 11 kW
Mål, vekt og volum:
Lengde x bredde x høyde: 478 x 185 x 1 44 cm
Bagasjerom: 470 / 1.290 liter
Vekt: 2.290 kg
Tilhengervekt: 1.600 kg
Taklast: 75 kg
Nyttelast: 520 kg
Pris:
Startpris:
543.600 kroner (i4 eDrive40) / 602.200 kroner (i4 M50 xDrive)
Pris testbil: 747.399 kroner
Oppgitt vs målt forbruk:
Målt forbruk* 21,5 kWt/100 km
* = Vi kjører alle testbilene i egen testløype på 100 kilometer, som inkluderer motorvei, småkjøring og landevei.
NB: Forbruket påvirkes likevel av ytre faktorer, som temperatur, vær, kjøreforhold, trafikk og kjøremønster.",Error generating text.,no
33_19_03_2025,Alpint: Splittes av denne «mystiske» detaljen,Martine Sørhus,https://gfx.nrk.no/WPdGLTZia8IVN4o08cjXOgAy9xZz1XJYVX2MmCyNuxcQ.jpg,2025-03-18 07:36:39,https://www.nrk.no/sport/alpint_-splittes-av-denne-_mystiske_-detaljen_-_-burde-vaert-forbudt-1.17217930,Sports,"Saken oppsummert
En karbonstøtte for støvler skaper debatt i alpinmiljøet. Noen mener den gir urettferdige fordeler, mens andre ser den som nødvendig støtte for skadede utøvere.
Østerrikes alpinsjef mener støtten burde forbys, mens Norges sportssjef mener den ikke har en bevist effekt.
Den internasjonale skiforbundet (Fis) undersøker nå bruk og effekt av skinnen.
Det er også bekymringer omkring sikkerheten. Enkelte hevder skinne kan øke skadeomfanget ved et fall.
– Det burde absolutt vært forbudt.
Det sa Østerrikes alpinsjef Herbert Mandl til avisen Krone Zeitung om utstyrsdetaljen som det siste året har blitt en snakkis i alpinmiljøet.
Men det er ikke alle enige i.
– Dette er typisk ryktebørs, sier Claus Ryste til NRK. Han er sportssjef for alpint i Norges Skiforbund.
– Og at det skal være så jævlig bra for å kjøre så mye fortere, det er jeg svært skeptisk til. Det skal de jaggu få bevise før jeg tror noe på det, slår Ryste fast.
SKADET: Cyprien Sarrazin bruker de omtalte karbonskinnene, men er for tiden skadet etter et fall i Bormio. Foto: Reuters
– Vi er litt bjellesauer
Detaljen det er snakk om sitter i støvelen. Men den er ikke en «nyhet» i miljøet. I mange år har den blitt brukt av utøvere som trenger ekstra støtte etter en skade.
– Det er en skinne som du tar rundt leggen først, enten bare foran eller rundt hele leggen, det varierer litt. Den har vi hatt i veldig mange år, for folk som har knekt foten, hatt beinhinnebetennelse eller vondt i beinet, har brukt den for å forme foten, sier Ryste – og utdyper:
– Det er for å kunne stå tidligere på ski. Den fordeler trykket mer utover leggen. Helt inn mot leggen, en tynn, tynn greie, fortsetter sportssjefen.
SKEPTISK: Ryste er skeptisk til den vanvittige effekten av karbonskinnen. Foto: Martine Sørhus / NRK
Det er derimot hvem som bruker den som har endret seg. Italienske Christof Innerhofer er en av dem som bruker skinnene og er positiv til bruken.
– Det gir meg sikkerhet. Jeg føler meg mye mer komfortabel og den gir meg stabilitet i støvelen. Det er ikke noe mer aggressivt, jeg har ikke endret noe i støvelen, sier han til Kronen Zeitung.
Spesielt etter at ryktene gikk om at både Cyprien Sarrazin og Marco Odermatt brukte ulike varianter av skinnen, har flere har begynt å bruke skinnene i troen om at man skal kunne kjøre mer aggressivt. Det tror ikke Ryste noe på.
– (Cyprien) Sarrazin, da han begynte å kjøre fort, så begynte han å bruke sånne på begge beina, sier Ryste.
– Og så er vi jo helt idioter i dette systemet, unnskyld uttrykket ... Vi er litt sånn bjellesauer. Så det er veldig mange som har begynt med det. At dette er «the shit» for å kjøre fort.
Les også Blei kasta 300 meter ned fjellside: – Ingen veit korleis vi overlevde
– Et spørsmål om liv og død
Meningene var mange da Cyprien Sarrazin falt i Bormio og skadet seg stygt. Blant annet fikk han en blødning i hodet. Flere spekulerte om karbonskinnene han hadde rundt leggen kunne være en utløser for at fallet ble enda verre.
Den tidligere alpinisten Josef Ferstl mener skinnene gjør at man kan kjøre mer aggressivt og direkte, og at franskmannen ble skutt ut som en katapult på grunn av disse skinnene.
– Hvis han faller med den, er det ikke bare en kneskade, men noe mye mer alvorlig på grunn av de høyere fallkreftene. Dette er et spørsmål om rullestol eller til og med liv og død, hevdet tyske Ferstl overfor Sport Bild.
Foto: Alessandro Trovati / Alessandro Trovati / AP / NTB
Men Norges alpinsjef tror ikke på den enorme effekten som mange andre mener den gir.
– Det internasjonale skiforbundet (FIS) er veldig opptatt av at det blir mer aggressivt av det. Og det er ikke helt bevist, nei. Det er mye rykter, mye greier. Nå driver de med undersøkelser i et laboratorium i Tyskland, på vegne av FIS. Vi krangla mye om det på FIS' vårmøte, fra ulike perspektiver, sier Ryste.
Norske Adrian Smiseth Sejersted har selv testet ut den mye omtalte detaljen, uten å bli overbevist.
– Jeg har kjørt et par turer med den. Jeg synes ikke det var noe å skryte hjem om. Jeg bruker ikke den selv. Jeg kjører med ski og sko, sier Sejersted og ler.
– Det er veldig interessant at det blir tatt opp. Jeg ser på det som en veldig liten detalj på en skosetup. Det er ganske mange ting som kommer før det av viktige ting, mener han.
Vil ikke ta forhastede avgjørelser basert på «klager»
For debatten er blitt såpass stor og meningene så delte, at FIS nå har tatt tak i problematikken. Han forteller at debatten startet i fjor, og at det allerede har vært diskusjoner på komiténivå i det internasjonale forbundet.
– Det er noe vi etterforsker for å se hva slags innvirkning det har. Det sender kraften fra beinet på en mye annerledes måte enn uten. Vi må se at det er rettferdig, sånn at vi har like konkurransevilkår for alle utøverne, og også sikkerhetsaspektet, sier FIS-president Johan Eliasch til NRK.
Han forteller at tilbakemeldingene fra de ulike nasjonale forbundene har vært veldig blandet når det gjelder karbonskinnen.
– Noen har presset kraftig mot ethvert forbud mot det, mens andre sier det må forbys fordi det ikke er rettferdig for alle utøvere, sier Eliasch.
UNDERSØKES: FIS-presidenten sier de er på saken. Foto: JOHANN GRODER / AFP / NTB
– Det startet for å hjelpe skadede utøvere, og igjen, vi må være faktabaserte og ikke ta forhastede avgjørelser bare fordi folk klager.
For Ryste handler saken om å holde det så enkelt som mulig for sporten. Han mener det heller er viktig å vanne løypene mindre og få ned farten.
– Hvis du gjør det obligatorisk, så må du ha noen som sjekker. Det kan ikke bli en sport der det er 40 stykker i mål som skal sjekke alt mulig rart, vi må gjøre det litt enklere, sier Ryste.
– Folk som har knekt foten må jo få bruke det, vi kan ikke bare forby det? Hva skal de gjøre da? Da er jo de på skadelista for evig tid. Det er et produkt som har vært veldig nyttig for ski-industrien lenge.
null
Spiller nå
«Skiklubben» fikk Birkebeinerrennet sin hederspris 01:15
Neste
Full krangel etter målgang 00:57
Nika Prevc setter verdensrekord i Vikersund – Hoppet 236 meter 01:00
Tar solarium for å prestere: – Funket i hoppuka 00:55
Vis flere",Error generating text.,no
13_19_03_2025,Næringslivet må ta en aktiv rolle i EU-debatten,Guri Melby,https://premium.vgc.no/v2/images/b275ad00-6b56-4869-af57-7c1163f36d3f?fit=crop&format=auto&h=995&w=1900&s=18104f57f1562c639bd3f53db9c35087ca92db51,2025-03-18 10:56:30,https://www.aftenbladet.no/meninger/debatt/i/MnBwQr/naeringslivet-maa-ta-en-aktiv-rolle-i-eu-debatten,Politikk,"DEBATT: Anita Krohn tar opp et viktig poeng i sin kronikk om Norges forhold til EU: Vi trenger en ny og oppdatert debatt om norsk medlemskap, og næringslivet bør spille en sentral rolle i denne diskusjonen. Vi kunne ikke vært mer enige.
Anita Krohn stiller flere gode spørsmål som bør danne grunnlag for en seriøs EU-debatt: Hva betyr full tilgang til det indre markedet? Hvordan påvirkes vår deltakelse i utviklingen av tekniske standarder? Hvilke konkurransefordeler går norske bedrifter glipp av når de ikke har tilgang til EUs støtteordninger for grønn omstilling?
EU i 1994 er ikke det samme som EU i dag. Der EØS-avtalen lenge gjorde at norske bedrifter kunne konkurrere i Europa og det indre markedet på tilnærmet like vilkår som bedrifter i EU, er situasjonen i dag en annen. Og der EU i 1994 handlet om fri handel og økonomisk samarbeid, handler det i dag vel så mye om sikkerhet.
I dag utvikler EU politikk i en rasende fart på områder som ikke regnes som EØS-relevante, det vil si at EØS-avtalen ikke gir oss tilgang til programmene. Hvis norske bedrifter skal få innpass, må norske diplomater bruke månedsvis og årevis på å skaffe Norge en særavtale. Den unødvendige usikkerheten og risikoen for at vi ikke får på plass særavtaler i det hele tatt, gir norsk næringsliv en helt unødvendig konkurranseulempe.
Et eksempel finner vi i norsk romnæring. EU satser stadig sterkere på romkapasiteter. Secure Connectivity og det nært tilknyttede programmet IRIS² er viktige elementer i EUs nye romprogram. De skal, litt forenklet, bruke satellitter for å gi internett og sikre kommunikasjon til steder som har dårlig eller ingen tilkobling, inkludert offshore olje- og gassinstallasjoner. Det blir en kamp om kontrakter for å bygge ut dette, som norsk romnæring per nå ikke får bli med på å konkurrere om på like vilkår. Programmene startet opp i 2023, og status to år etter er at regjeringen ennå ikke har sikret Norge innpass.",Error generating text.,yes
10_19_03_2025,LO og NHO ble ikke enige om årets lønnstillegg,Torgny Hasås,https://www.dagsavisen.no/resizer/v2/QJBDO5F5IFCTTLYIAPLXWAILEI.jpg?smart=true&auth=bdb43b5ab0750eab1b7e6be46a78f20b794e491a562587435a6148e67d414a36&width=1200&height=630,2025-03-18 14:54:58,https://www.dagsavisen.no/nyheter/innenriks/2025/03/18/lo-og-nho-ble-ikke-enige-om-arets-lonnstillegg,Politikk,"Avstanden var for stor til at de klarte å bli enige. LO og NHO har forhandlet siden fredag.
– Vi har i fire dager gjennom forhandlinger forsøkt å komme til enighet, men må nå konstatere at vi står for langt fra hverandre. Derfor ber vi Riksmekleren om bistand, sier LO-leder Peggy Hessen Følsvik.
– Vi gikk til forhandlingene med et ønske om å bli enige, men det fikk vi ikke til, sa NHO-sjef Ole Erik Almlid da bruddet var et faktum.
Han uttrykte likevel et stort håp om at de kom til å bli enige med litt hjelp.
IA-konflikten
– For kort tid siden var det en konflikt mellom LO og NHO om IA-avtalen. Har den konflikten spilt noen rolle i disse forhandlingene?
– Det tror jeg ikke har spilt inn i disse forhandlingene i det helt, svarte Almlid.
Og Hessen Følsvik fulgte opp:
– Dette kan jeg også bekrefte. Det har ikke vært tema hele tatt. Det har vært en konstruktiv stemning i de rommene vi har vært sammen. Jeg er helt sikker på at den konflikten ikke har hatt noe betydning.
LO og NHO møtes hos Riksmekleren 31. mars. Blir de ikke enige der, blir det streik fra 2. april.
For to år siden ble det nettopp det.
LO har varslet plassoppsigelse for 200.000 arbeidstakere. Helt konkret hvem og hvilke bedrifter som blir tatt ut i streik, blir først ved starten av meklingene.
Reallønnsøkning
Både fra LO og NHO har det tidligere vært sendt ut signaler om at det skulle være mulig å bli enige i løpet av meklingen.
Eksportindustrien har store overskudd. Arbeidstakernes andel av verdiskapningen er på et rekordlavt nivå.
Dette til sammen kunne gjort det enkelt for arbeidsgiverne å komme med lønnstillegg som vil gi reallønnsøkning.
Samtidig gjør helomvendingen i amerikansk politikk at framtidsutsiktene for eksportindustrien er mer usikre enn de var bare for et par måneder siden.
Les også:
Da livet var på det mørkeste, ba Henrik endelig om hjelp
Oppgang i norsk økonomi
Men i dag kom Statistisk sentralbyrå med nye prognoser, som viser at handelskonflikter ikke hindrer oppgang i norsk økonomi.
Hvor mye den norske økonomien vil påvirkes av den politiske kursendringen i USA, avhenger av intensiteten i handelskonfliktene og deres varighet, sier SSB-forsker von Brasch
til E24
.
– Handelskonflikter vil svekke den samlede verdiskapingen i verden, men vil likevel ikke hindre klar vekst i norsk økonomi. Oppgangen er imidlertid betinget av at Norge ikke blir direkte berørt av tiltak som EU innfører som en reaksjon på USAs tolløkninger, sier forskeren.
Les også:
Kenneth fikk svulst i hjernen – nå er han tilbake på jobb
Lokale og sentrale tillegg
Stridstemaene i forhandlingene var størrelsen på
det generelle tillegget
skal være, men vel så viktig var fordelingen av sentrale og
lokale tillegg
.
NHO argumenterte i forkant hardt for at de lokale tilleggene må være tilpasset den enkeltes bedrifts økonomi.
LO argumenterte for at det er viktig med sentrale tillegg slik at alle får nyte godt av lønnstilleggene.
Les også:
Rita og Morten mister tre millioner i pensjon: – Det er så bittert
Lavlønnstillegg
LO har også krevd et lavlønnstillegg. Det pleier å møte motstand fra arbeidsgiverne.
Lavlønnstillegg er et særskilt tillegg til grupper av arbeidstakere som har lav lønn.
Det gis hvis en gruppe har et lønnsnivå som kommer under et visst nivå i forhold til den gruppa de sammenligner seg med. (
Se tariffleksikonet for mer
)
Parallelt med LO og NHOs forhandlinger er det også forhandlinger mellom YS og NHO.
Les også:
Snart får du ny lønn. Disse datoene er viktige
Les også:
Dette skjer med pensjonen din når du dør
(+)
Les også:
Arvefellen du bør unngå: – Det er obs obs!
(+)",Error generating text.,yes
31_19_03_2025,Ferrari-sjefen innrømmer trøbbel: - Må finne en bedre måte å kommunisere på,Ole Kristian Strøm,https://premium.vgc.no/v2/images/b35e6fe6-c269-4b35-8bd6-671a023a8594?fit=crop&format=auto&h=1471&w=2048&s=839c31ba05548180f4d09914989d8eed1264443b,2025-03-18 12:12:00,https://www.aftenposten.no/sport/i/GygArx/ferrari-sjefen-innroemmer-troebbel-maa-finne-en-bedre-maate-aa-kommunisere-paa,Sport,"Italienske medier er ikke nådige i sin vurdering av Ferraris innsats i Lewis Hamiltons debut i rødt.
Sesongåpningen i Australia endte med 10. plass for syv ganger verdensmester Hamilton. Nok en gang bommet Ferrari på strategien.
«Corriere dello Sport» kaller det «en katastrofe», mens «Gazzetta dello Sport» oppsummerer fansens spott i sosiale medier med en frekk «Lewis, velkommen til Ferrari!».
Formel 1-stjernen beskriver selv sin første Ferrari-opplevelse som en «berg- og dalbane».
Han er samtidig klar på hvor vanskelig bilen var å kjøre:
– Det var veldig vanskelig og gikk mye verre enn jeg trodde det skulle gjøre. Bilen var virkelig, virkelig vanskelig å kjøre, sier han til Sky Sports.
– Jeg er bare takknemlig for at jeg klarte å holde den unna veggen, for det var dit den ville mesteparten av tiden.
Ferrari hadde en tung dag i Melbourne. Charles Leclerc ble nummer åtte.
40-åringen delte sine følelser på Instagram dagen etter det turbulente sesongåpningsløpet og beskrev det som en «berg-og-dalbane».
– Definitivt ikke det vi hadde håpet på, skrev briten.
Kommunikasjonen mellom Hamilton og hans nye racingeniør Riccardo Adami var også anspent. Flere ganger ba Hamilton ingeniøren om å la ham være i fred over teamradioen.
Ferraris teamsjef Frederic Vasseur innrømmer at laget har utfordringer:
– Vi må finne en bedre måte å kommunisere mellom bilen og teamet på, sier han.
Formel 1-VM fortsetter allerede til helgen - nå i Shanghai.
Vil du lese mer om førerne, lagene, banene og duellene i 2025-sesongen? VGs store Formel 1-magasin kan kjøpes i vår nettbutikk (fri frakt!)",Error generating text.,no
3_19_03_2025,Politikere prioriterer uavhengige podkaster: – En unik anledning til å snakke ut,Heather Ørbeck Eliassen,https://gfx.nrk.no/5pcmpSAbxRBa-7I_GINToA4R8uLgVkt_iZ-nepbHI-1Q.png,2025-03-19 04:58:52,https://www.nrk.no/kultur/politikere-prioriterer-uavhengige-podkaster_-_-en-unik-anledning-til-a-snakke-ut-1.17251948,Politics,"– Så populær som podkastene har blitt, vil jeg ikke bli overrasket om noen erklærer at de har påvirket velgerne – og dermed valgresultatet, sier Henrik G. Bastiansen.
Han er medieforsker og har fulgt utviklingen fra den første podkasten i Norge ble lansert i 2005. Han forteller at podkastformatet har gått fra å være ren underholdning til å få større påvirkningskrav i politiske valg.
– Ethvert parti som skal ut i valgkamp må jo tenkte på hvordan de skal nå ut til velgerne, sier Tina Bru (H).
– Når det er så mange som får med seg hva som blir sagt i podkaster og de når ut til så mange, så må vi også vurdere om vi skal være til stede der, sier nestleder i Høyre, Tina Bru.
38-åringen sier hun er tilhenger av podkastformatet, men understreker at hun ikke bare er positiv.
– Man ser at noen podkaster aktivt bidrar til mer polarisering eller gir et feil bilde av hvordan ting henger sammen.
– Noen ganger handler deltakelsen om at vi er gjester i podkaster for å få korrigert et inntrykk av noe, legger hun til.
I tillegg til å delta i andres podkaster, har Høyre også sin egen podkast. «Stortingsrestauranten» har rundt 6.000 nedlastinger per episode.
Tina Bru (H) er tilhenger av podkastformatet. Foto: Heather Ørbeck Eliassen / NRK
Ikke alene
Men nestlederen i Høyre er ikke alene om å stille opp i podkaster. Rødt-politiker Mímir Kristjánsson prioriterer det høyt, spesielt uavhengige podkaster.
Mímir Kristjánsson har blant annet deltatt i Norges største uavhengige podkast. Foto: Heather Ørbeck Eliassen / NRK
– Jeg tror det er viktig å være med i uavhengige podkaster. En ting er at mange hører på, men en annen ting er at du får en helt unik anledning til å snakke ut som du ikke får i de gamle medieformatene, sier Rødt-politiker Mímir Kristjánsson.
Kristjánsson har gjestet i «Wolfgang Wee Uncut», som er Norges største uavhengige podkast. En podkast med godt over 100.000 ukentlige nedlastinger.
Podtoppen som viser de mest lyttende podkastene i Norge. Wolfgang Wee sin podkast har nærmere 130.000 nedlastinger. Foto: Wolfgang Wee
– Snakke fritt kan man jo gjøre overalt, men å høre interessante folk snakke lenge og uavbrutt synes jeg var en mangelvare i norsk offentlighet. Så mitt eget prosjekt handler mye mer om ideer, erfaring og kunnskap enn ytringsfrihet, sier Wolfgang Wee til NRK.
Podkasten er ikke knyttet til et politisk parti, men i en tidligere undersøkelse kom det frem at podkasten har en stor andel lyttere fra høyresiden.
Mímir Kristjánsson også sin egen podkast sammen med samfunnsdebattant Magnus Marsdal. Den regnes som en venstreorientert podkast og heter rett og slett «Mimir & Marsdal» og har ifølge Podtoppen i underkant av 30 000 lyttere. De prater rett og slett om politikk og alt annet som måtte interessere dem.
Samfunnsdebattant Magnus Marsdal sammen med Mímir Kristjánsson, politiker i Rødt. Foto: Heather Ørbeck Eliassen / NRK
En del av ytringsfriheten
Mange norske partier og enkeltpolitikere har i dag egne podkaster. Heller ingen av disse er underlagt redaktørstyrte medier.
– Det blir stadig flere store uavhengige podkaster, hvor man ikke behøver å ta hensyn til balanse, slik allmennkringkasterne må gjøre, sier han. Uavhengige produsenter kan gjøre hva de vil, sier han.
Henrik G. Bastiansen er medieforsker ved Høgskolen i Volda. Han har skrevet en rekke bøker om medienes utvikling. Foto: Heather Ørbeck Eliassen / NRK
Han understreker likevel at dette er en del av ytringsfriheten i Norge og man har lov til å fylle den med de stemmer og perspektiver de vil.
– Kan få betydning for hvordan folk stemmer
Hvordan dette vil arte seg i Norge vil vi trolig få se for første gang under valgkampen til høsten, mener medieforsker Henrik G. Bastiansen.
– Når podkaster har sterke profiler, uavhengig om de er høyre- eller venstreorienterte, så leter gjerne lytteren etter ting som bekrefter deres synspunkter. På den måten kan podkastene forsterke den overbevisningen de allerede har innenfor politikken, sier han.
– Dersom det kommer polariserte podkaster med mange lyttere, så kan det få betydning for hvordan folk stemmer, legger forskeren til.
Akkurat det skjedde under Presidentvalget i USA høsten 2024. Mange mente at Donald Trump sin opptreden i verdens mest populære podkast «The Joe Rogan Experience» (og det at Kamala Harris ikke stilte som gjest i samme podkast) kan ha påvirket det amerikanske valgresultatet.
Audun Lysbakken lanserer ny podkast på fredag. Foto: Frode Fjerdingstad / NRK
Her hjemme lanserer politiker og tidligere leder i SV, Audun Lysbakken sin egen podkast denne uken.
– Jeg opplever at folk har et stort behov for å forstå hva som skjer, for å se sammenhengene i det tilsynelatende kaoset. Jeg deler den følelsen, og podkasten er et forsøk på å hjelpe både meg selv og lytterne til å forstå, sier Lysbakken.",Error generating text.,no
2_19_03_2025,Er knefall for Trump det eneste alternativet vi har?,Jon Hallvard Kværne,https://premium.vgc.no/v2/images/3d927ef0-24f2-4ec3-8d3b-cfd0d448cd3f?fit=crop&format=auto&h=850&w=1620&s=1985ca8879457f3094c31f439b7c3f3cabf06e51,2025-03-19 06:00:00,https://www.aftenposten.no/meninger/debatt/i/yEn7dR/graadige-autokrater-har-noe-vaare-beslutningstagere-sliter-med-aa-mobilisere,Politikk,"Jeg savner noe om «vilje» hos Henrik Thune. Vilje: det grådige autokrater har, men som våre beslutningstagere sliter med å mobilisere.
Maktforholdet mellom Ukraina, Russland, Europa og USA er ikke «realiteter» som ligger fast, men påvirkes avgjørende av aktørenes vilje. Når virkeligheten forandres og blir farligere, må vi mobilisere vilje og besluttsomhet, ikke trekke oss tilbake og peke på alt som er «umulig».
I Aftenposten 2. mars gir utenrikspolitisk forsker Henrik Thune råd til europeiske politikere om hvordan de best kan støtte Ukraina. Han maner til «ærlighet» og «realisme» og advarer mot «retorisk hybris». Dette høres jo prisverdig og nyttig ut. Men Thunes tekst etterlater en rekke spørsmål, både når det gjelder situasjonen på bakken i Ukraina, Trumps troverdighet og viljens rolle i politikk.
Er Ukrainas forsvarskamp tapt uten amerikansk hjelp?
Thunes viktigste påstander er følgende: Hverken Europa eller Ukraina kan holde dagens forsvarslinjer i Ukraina dersom Trump vender landet ryggen. Europa må derfor påvirke president Volodymyr Zelenskyj til å «holde tak i Trump og USA». Hvis ikke risikerer Ukraina å falle som selvstendig stat.
Men er knefall for Trump det eneste alternativet vi har?
Solide betraktere og analytikere som Weiss/Rushton, Watling/Kofman og Zagorodnyuk kommer til andre konklusjoner enn Thune. De peker på at Ukraina har utviklet effektive strategier for å håndtere russisk krigføring, at landet nå produserer opp mot 40 prosent av eget forsvarsmateriale, og at det er ledende innen utvikling og bruk av droner. Dersom Europa øker sin direkte hjelp og investerer i Ukrainas forsvarsindustri, vil dette fortsette å skape betydelige problemer for russiske offensiver.
Når det gjelder Europas sikkerhet, er Thune pessimistisk: Uten amerikansk støtte må Europa enten la Ukraina gå under «eller konfrontere Russland direkte i Ukraina – med betydelig fare for eskalering». Og i realistenes retorikk indikerer ordet «eskalering» noe som må unngås for enhver pris, og som kun kan «håndteres» gjennom retrett.
Men står Europa fritt til å velge mellom enten å forsvare Ukraina eller seg selv? Dersom Europa er så svakt som Thune antyder, virker kontrasten han setter opp, mangelfull. Er det ikke da rimelig å frykte at et seierrikt Russland med blod på tann og nyervervede ukrainske ressurser uvegerlig vil fortsette med videre aggresjon?
Dette leder til spørsmålet: Hvor raskt kan Europa mobilisere tilstrekkelig kampkraft til å forsvare seg selv? Thune antyder at dette vil ta «mange år». Men er det en «realitet»? Nei. Hverken tidshorisonten eller intensiteten i opprustningen er faste størrelser – de avhenger av vår vilje.
Hverken tidshorisonten eller intensiteten i opprustningen er faste størrelser – de avhenger av vår vilje
Norge har til nå vært utilgivelig sendrektig i å sette i gang ny produksjon av forsvarsmateriell. Men når demokratiene først gir gass, kan de få til det utrolige. Som forsker Fabian Hoffman uttrykker det: «Halvparten av kampen for europeisk sikkerhet er i utstyret, den andre halvparten sitter i hodet. »
Kan Ukraina stole på en våpenhvile garantert av Trump?
Umiddelbar økning av europeisk kampkraft og kampvilje, raskere enn gjennom vanlige fredstidsprosesser, ser ikke ut til å være et alternativ i Thunes tenkning. Scenarioet han i stedet anbefaler, er at «Trump får fortsette med det han primært ønsker – som er en våpenhvileavtale». Dette vil ifølge Thune fryse konflikten i minst tre år, for Putin vil «neppe kunne utfordre frontlinjene så lenge Trump er president».
Er dette realisme? Absolutt ikke, det er spekulasjon, og jeg våger påstanden: en ønsketenkning. Alt vi har sett av Trump siden han entret den politiske scenen, tyder på to ting:
1. Hans hovedprioritet er å berike seg selv og dem rundt ham, ofte på måter som lukter av korrupsjon.
2. Han står, av den ene eller andre grunn, i et svært spesielt forhold til russiske myndigheter.
At han har bekledd de avgjørende stillingene i USAs sikkerhetssystem med individer som gjentar kjente løgner fra Kreml, er et ekstremt faresignal. Trump har derfor ingen troverdighet som garantist for varig fred i Ukraina.
Det som trengs, er vilje
«Verden burde vært bedre. Men vi er der vi er», skriver Thune. Det kan nesten virke som om han postulerer politiske «realiteter» som noe gitt og uforanderlig. Men det finnes ting vi kan kontrollere – som for eksempel hvor mye støtte vi gir til Ukraina.
Jeg savner noe om «vilje» hos Thune. Vilje: det grådige autokrater har, men som våre beslutningstagere sliter med å mobilisere.
Retorikk er en enklere løsning. Og på tross av sin erklærte motstand mot «retorisk hybris» er Thune ikke immun: Han anbefaler sterk «ja, absolutt støtte til Ukraina». Thune fremhever at han har vært på innsiden av de politiske prosessene – har han selv kjempet i systemet for den «absolutte støtten» han foreskriver? For at Norge skulle øke sin støtte til Ukraina, både i penger og utstyr, utover det sørgelige resultat vi ser regjeringen faktisk har landet på?",Error generating text.,yes
26_19_03_2025,Forsker på behandling av ungdom før de får psykopatiske trekk,NTB-Mette Estep,https://www.dagsavisen.no/resizer/v2/Y42K46AU5MF5HIGSJKMJ3MTKOA.jpg?smart=true&auth=f49f851c78bb43b53a4713c6101ce3414e54b41cc2cb5fea315e016dd8e02463&width=1200&height=630,2025-03-18 17:30:19,https://www.dagsavisen.no/nyheter/innenriks/2025/03/18/forsker-pa-behandling-av-ungdom-for-de-far-psykopatiske-trekk,Samfunn og arbeidsliv,"Ved Universitetet i Oslo er forsker Pamela Waaler i gang med doktorgrad på ungdom med kalde og ufølsomme trekk. Dette er trekk ved en litt ukjent diagnose hos barn og unge, navngitt først på 1990-tallet: Conduct disorder (CD) with callous-unemotional trait (CU).
Diagnosen anses å være et forstadium til psykopatiske trekk. Kjennetegn kan være mangel på anger og skyldfølelse, redusert empati, likegyldighet til å prestere i skole og arbeidsliv og svake eller overfladiske følelser.
– Skal vi forebygge kriminalitet og hjelpe ungdom med alvorlig atferdsproblematikk til et bedre liv, må vi tilby behandling som virker, sier Waaler ved Institutt for spesialpedagogikk
i en presentasjon av arbeidet
.
Professor Gunnar Bjørnebekk er hovedveileder på prosjektet. Han har bred erfaring på området.
– Til tross for intensive tiltak i ungdomsalderen ser det ut til å være vanskeligere å endre denne typen trekk, sammenlignet med når tiltakene settes inn hos yngre barn, sier han til NTB.
Store samfunnskostnader
Ungdommer med kalde og ufølsomme trekk har ofte alvorlig atferdsproblematikk. De kan se det som akseptabelt å bruke vold for å oppnå sine mål. De kan også være spenningssøkende av natur, presse grenser og bry seg mindre om negative konsekvenser. Trusler om straff ser for eksempel ikke ut til å ha noen særlig effekt.
Det er mye å tjene på å finne behandling slik at disse unge ikke utvikler mer alvorlig og vedvarende antisosialitet. Opptil 75 prosent av den alvorlige voldskriminaliteten i et samfunn begås av individer med en kombinasjon av begrensede prososiale emosjoner og alvorlig atferdsforstyrrelse.
Personer involvert i alvorlig voldskriminalitet koster samfunnet rundt 100 millioner kroner per person, ifølge forskerne.
– Så hvis du finner en behandling som får effekt hos én av disse på et tidlig stadium, kan det alene spare samfunnet for mye, sier Bjørnebekk.
Første i sitt slag
Dette er trolig den første studien av sitt slag. Hittil har stipendiat Waaler gjennomgått flere tusen forskningsartikler om hva slags behandling som tilbys disse ungdommene nå. Åtte artikler er valgt ut basert på at de oppfylte forhåndsatte vitenskapelige kriterier.
Et kriterium er at de ser på endring av diagnosen. Det er studier på over tusen deltakere, gjennomført i USA, England, Nederland, Italia og Norge.
Blant elementene som brukes i behandling, er positiv forsterkning, motivasjon, å forbedre familierelasjoner og å ta utgangspunkt i ungdommens perspektiv. Det er uklart hvor stor effekt behandlingene faktisk har.
Har gjort flere funn
Så langt i arbeidet har Waaler gjort noen funn: Denne gruppen ungdommer er ikke godt nok undersøkt, og det er stor forskjell på hvilke typer behandlinger de får.
Det er også behov for flere studier for å få en mer helhetlig forståelse av hva som kan virke.
Waaler er i gang med å se på hvilken type behandlingselementer som fører til best endring hos disse ungdommene, og det varsles noen mer kunnskap om dette til sommeren.
Les også:
Jeg trodde det var gratis å være syk i Norge. Så jeg fikk sjokk
Les også:
Halvor lever med hjernekreft: – Sykdommen definerer meg ikke
(+)
Les også:
– Sjekk doskåla når du er på toalettet – det reddet meg",Error generating text.,no
6_19_03_2025,Massiv norsk motstand mot Trumps politikk,Jonas Bucher,https://www.dagsavisen.no/resizer/v2/WWVOP4NF3BFVJIE224RKPMWVCI.jpg?smart=true&auth=e7ebaebea1d8b879295ad399c6b48178d7fe94469b3cdae4be55432683c55346&width=1200&height=630,2025-03-18 19:01:32,https://www.dagsavisen.no/nyheter/2025/03/18/massiv-norsk-motstand-mot-trumps-politikk-skaper-usikkerhet,Politikk,"Det kommer fram i en spørreundersøkelse gjort av Opinion for Dagsavisen og FriFagbevegelse.
– Det er et klart flertall som mener at Trump tar USA i gal retning. Det er kanskje som forventet, sier rådgiver i Opinion, Maria Rosness, til Dagsavisen.
Spørreundersøkelse om Donald Trumps politikk, levert av Opinion for Dagsavisen og FriFagbevegelse.
(Opinion)
83 prosent av de som svarer, mener at Trump generelt sett tar USA i gal retning. 7 prosent svarer at presidenten leder landet i riktig retning, mens 10 prosent svarte «ingen mening».
– Rent politisk er norske og amerikanske forhold svært forskjellige, og Det republikanske partiet er lengst unna norsk politikk. Men det vi ser nå er veldig normbrytende med hvordan vi er vant med at vestlige land utøver både politikk og demokrati. Sånn sett er det ikke overraskende at 83 prosent mener at Trump tar USA i gal retning, sier Rosness.
Les også:
Ekspert: USA har gitt Israel en boost til å fordrive palestinerne
– Ikke overraskende
Statssekretær ved utenriksdepartementet, Eivind Vad Petersson, peker på flere sider av Trump-administrasjonens politikk.
– USA har fått ny ledelse med en annen stil, mer konfronterende og vanskeligere å forutsi. Det er ikke overraskende at store bevegelser i USAs utenriks-, handels- og sikkerhetspolitikk skaper usikkerhet og reaksjoner, sier han i en uttalelse overfor Dagsavisen.
Statssekretær Eivind Vad Petersson (Ap) i UD.
(Gorm Kallestad/NTB)
Han understreker samtidig viktigheten av et godt norsk-amerikansk forhold og samarbeid.
– I en urolig tid er regjeringen på jobb for Norge, for å sikre norske interesser i møte med partnere og allierte i Europa og USA.
– Vi har god og direkte dialog med USA og snakker åpent med den nye administrasjonen. Vi sier ifra når vi er uenige, men samarbeidet står fast. Regjeringens viktigste oppgave er å ivareta norske interesser. Det er i Norges grunnleggende interesse å bevare et godt og stabilt forhold til USA, legger Vad Petersson til.
Saken fortsetter under videoen.
Les også:
Trump vil satse på «vakkert, rent kull»
– Fremmed fra et norsk perspektiv
USA-ekspert og samfunnsviter Sofie Høgestøl er heller ikke overrasket over den norske Trump-motstanden.
– Det føyer seg inn et bilde om at nordmenn ikke er veldig Trump-vennlige. Sånn sett er det ikke overraskende, sier hun til Dagsavisen.
Sofie ​Høgestøl.
(Terje Pedersen/NTB)
Hun trekker blant annet fram det amerikanske synet på velferdsstaten sammenlignet med det norske.
– Det er en kulturell forskjell. De aller fleste nordmenn vil synes at det er viktig med et sterkt, offentlig helsevesen. Sånn er det ikke i USA. Synet på hva staten skal være og hvilke tjenester staten skal tilby, det har alltid vært en kulturell kløft mellom Europa og USA.
– Da blir mye av det republikanerne gjør når det kommer til å bygge ned staten ganske fremmed fra et norsk perspektiv.
Les også:
Ekspert om mulig fredsavtale: Fem krav blir avgjørende
20 prosent Trump-støtte blant FrP-velgere
Deltakerne fikk i samme spørreundersøkelse spørsmål om hvilket norsk parti man hadde stemt på dersom det var stortingsvalg i morgen.
– Det som trekkes fram er at det er signifikant flere blant FrPs velgere som mener at Trump tar USA i riktig retning med hele 20 prosent, sier Rosness i Opinion.
Maria Rosness, rådgiver i Opinion.
(Opinion)
Til sammenligning mener kun 3 prosent av Høyre-velgere at Trump leder USA i riktig retning. Arbeiderpartiet – 1 prosent, Rødt – 1 prosent og Senterpartiet – 8 prosent.
I tillegg har 18 prosent blant FrP-velgere svart «ingen mening» på om hvorvidt Trump leder USA i riktig eller gal retning. 63-prosent blant FrP-velgere svarte at Trump tar USA i feil retning.
– Det kan han noe med interesse å gjøre og hvordan man følger med på det, tenker jeg. Men det er en ærlig sak å si at man ikke har en mening om det hvis man ikke synes det er interessant å følge med eller har satt seg inn i hva som skjer, sier Rosness.
Les også:
Trump: Kinas Xi kommer snart på besøk
FrP: – Vanskelig for nordmenn å henge med
Fremskrittspartiets Hans Andreas Limi sier følgende om FrP-velgeres resultater i undersøkelsen:
– Fremskrittspartiet er mest opptatt av å føre en trygg og forutsigbar politikk i Norge. Vi registrerer at det er mange forskjellige meninger om Trump og det er vanskelig for nordmenn å henge med på alt som skjer.
– Fremskrittspartiet mener det er viktig å bidra til et så godt samarbeid med USA som mulig, samtidig som det er riktig å si tydelig ifra når Trump kommer med grove feil og unøyaktigheter, slik han for eksempel gjorde om Zelenskyj og krigen i Ukraina.
Dagsavisen har vært i kontakt med den amerikanske ambassaden i Oslo. De skriver følgende i en e-post:
«Den amerikanske ambassaden i Oslo er alltid interessert i å lære mer om nordmenns synspunkter og bekymringer over hele landet, men vi avstår fra å kommentere spesifikk meningsmålingsdata. Vi forblir fokuserte på å fortsette å styrke de robuste bilaterale båndene mellom USA og Norge.»
Les også:
– Nå må vi diskutere om vi bør ha norske atomvåpen
Les også:
Trump sier han var sarkastisk da han lovte å gjøre slutt på Ukraina-krigen på 24 timer
Les også:
Ekspert: – Kan ikke stole på det Trump sier om Nato
(+)",Error generating text.,yes
1_19_03_2025,Kunsthistoriker: Bør boikotte handelsparker,Christine Ringdahl Karlsen,https://gfx.nrk.no/UGNI8LafXXATfqBegqJyNw9fJ7yYfimO76rghWMnauKQ.jpg,2025-03-19 06:15:42,https://www.nrk.no/vestfoldogtelemark/kunsthistoriker_-bor-boikotte-handelsparker-1.17343713,"Politics, Lifestyle","– En ødslig ørken, en svær parkeringsplass, bokser som kunne vært i Shanghai eller Bulgaria.
Slik beskriver kunsthistoriker Tommy Sørbø handelsparken på Langrønningen i Bamble.
Han mener områdene gjør oss ulykkelige og stressa, men også at de ødelegger sentrumslivet og miljøet.
Det ble stor diskusjon da kunsthistoriker Tommy Sørbø og tidligere Bamble-ordfører Hallgeir Kjelldal møttes utenfor handelsparken. Foto: Fredrik Pedersen / NRK
Derfor stiller han til debatt i ettermiddagssendinga på P1 med den tidligere ordføreren i Bamble, Hallgeir Kjelldal.
Kjelldal er nemlig ikke enig med Sørbø. Han er tvert imot glad for at kommunen har fått en slik handelspark langs E18.
Miljøfokus
Det var Kjelldal som i sin tid sa ja til planene i dette området. Det angrer han fremdeles ikke på.
– Jeg blir ikke ulykkelig av å være her. På takene er det solcellepaneler og det er et miljøfokus på parken, sier Kjelldal.
Tidligere Bamble-ordfører Hallgeir Kjelldal mener handelsparkene er fornuftige med tanke på å få mest mulig kvadratmeter til lavest mulig pris. Foto: Roald Marker / NRK
Han er enig i at byggene kunne sett annerledes ut, men det ville gått utover funksjonalitet og mest mulig kvadratmeter for lavest mulig pris, mener han.
– Det er en del av problematikken som vi politikere må forholde oss til. Det vi gjør i reguleringsplaner er å blant annet sørge for utnyttelse av tomta.
Han mener det er vanskelig for lokalpolitikerne å gjøre noe med estetikken.
Er du for eller imot handelsparker?
Helt klart for👍 Jeg liker at det er stor plass rundt meg. Imot👎 De dreper bylivet. Samme for meg 🙄 Vis resultat
– Byliv er demokrati
Det er ikke bare utseendet på handelsparkene som er problemet for kunsthistoriker Sørbø. Han mener slike parker også er et demokratisk problem.
– Jeg tenker at byliv også handler om demokrati, samtaler og diskusjoner. Dette ødelegger alt det vi forstår med by og byliv, og sånn sett et demokratisk problem.
I sentrum av Skien er det stille. For stille, mener kunsthistorikeren. Foto: Fredrik Pedersen / NRK
Noen av butikkene i de store parkene burde heller vært i ledige lokaler i sentrum, mener han.
– Jeg skjønner at det er billigere å handle her og større kvantum, men da oppfordrer jeg folk å tenke litt til miljø, vekst og mengder.
Sørbø mener folk bør redusere forbruket for å redde naturen og fremtiden.
Oppfordrer til engasjement
– Man har boikotta Tesla ut fra et moralsk synspunkt, så hvorfor ikke boikotte dette?
Den tidligere ordføreren liker dårlig oppfordringen til boikott. Det er etablert et møtested på en av butikkene i handelsparken, påpeker han.
– Det er noe av det Sørbø kanskje kunne ønske å ha i byene, i flere byer er det en utfordring med få folk, sier Kjelldal.
Slik ser det ut i handelsparken på Langrønningen i Bamble. Foto: Fredrik Pedersen / NRK
Dersom noe skal gjøres annerledes med fremtidige handelsparker må folk begynne å engasjere seg, mener Kjelldal.
– Hvis man ønsker å engasjere seg i tilbudene i en kommune, så engasjer dere i det som har med reguleringsplaner å gjøre, for det er viktig.
Sørbø på sin side mener politikerne har et særlig ansvar i forbindelse med slike etableringer.
– Politikk handler om å styre på vegne av fremtiden.
Han oppfordrer derfor politikerne til å tenke på om vi har behov for slike områder.
– Hva med barnebarna når det ser sånn ut og vi ødelegger natur? Det er et stort ansvar, og der svikter politikerne.",Error generating text.,no
20_19_03_2025,Investorene tar profitt i Kongsberggruppen,Jonas Christensen,https://images.dngroup.com/image/eyJ3IjoxMjAwLCJmIjoid2VicCIsImsiOiJkZDUwNDNhMmUzZWQxNDQzZGMwYWM4ZmE3ZDZlNjdiZCIsImNyb3AiOlswLDAsMjQwMCwxMjAwXSwiciI6MiwibyI6ImRuIn0,2025-03-18 08:02:24,https://www.dn.no/bors/oslo-bors/aksjemarkedet/kongsberggruppen/investorene-tar-profitt-i-kongsberggruppen/2-1-1793707,"Finance, Economics, Business","Børs
Oslo Børs slår følge med Europa og sikter mot enda en toppnotering. Kongsberggruppen daler fra rekordnivåer.
Oppdatert for 2 minutter siden
Mens det amerikanske aksjemarkedet har knelt under Trumps andre presidentperiode har Oslo Børs fulgt europeiske og kinesiske aksjer opp.
Mandag steg hovedindeksen til ny toppnotering etter å ha steget rundt syv prosent så langt i år – til tross for lavere oljepriser og gasspriser. Tirsdag fortsetter oppturen, mens USA-futures ligger flatt.
I resten av Europa er det også bred oppgang, med mest optimisme i de tyske markedene.
Nesten alle tungvekterne stiger på Børsen, men med Kongsberggruppen som skiller seg klart ut med en nedgang på mer enn to prosent. Aksjen sluttet mandag til ny rekord.
Etter planen skal USAs president Donald Trump snakke med Russlands president Vladimir Putin tirsdag morgen. Ukraina har allerede gitt tilslutning til et amerikansk forslag om en 30 dager lang våpenhvile i Ukraina-krigen. Russland har så langt ikke gitt et entydig svar.
Oljeprisen stiger en drøy prosent tirsdag og flere oljerelaterte aksjer løftes i formiddagstimene.
Grønnsaker på tallerkenen
Pimcos sjef for offentlig politikk, Libby Cantrill, er sammen med økonom Allison Boxer ute med en fersk vurdering av den økonomiske effekten av Donald Trumps politikk 2.0.
Etter valgseieren spådde de en blanding av det de omtaler som grønnsaker og dessert, der politikk under førstnevnte kategori vil ha en bitter smak for økonomien mens desserten vil kunne støtte veksten.
Deres konklusjon så langt er at investorene har fått en mer grønnsakstung diett, i motsetning til hva de hadde ventet.
– Aksjemarkedet har særlig reagert, skriver Cantrill.
– Koster ikke mye
Pimco-økonomene tror Trumps foreløpige politiske endringer vil føre til økt sannsynlighet for en oppbremsing i økonomien før mer vekstvennlig politikk innføres. De støtter seg til at aktivitetsdata fra januar og februar samsvarer godt med skiftet man har sett i bnp-tallene.
I tillegg har stemningen vært dårlig i det amerikanske aksjemarkedet samtidig som tollusikkerheten vedvarer. Dermed mener de makrodataene rettferdiggjør en nedgradering av vekstutsiktene.
– For mange selskaper koster det ikke mye å utsette ansettelser og investeringer på dette tidspunktet, skriver Cantrill.
Hun gjør også et poeng ut av at det har vært de aller rikeste i USA som har drevet mye av forbruket og inntjeningen blant bedriftene. Disse er mest utsatt for store endringer i formuen, mener hun.
– Dette øker den potensielle nedsiderisikoen knyttet til fallende aksjemarkeder nå, skriver hun.",Error generating text.,no
37_19_03_2025,– Er dette aprilsnarr?,TV 2 AS,https://www.cdn.tv2.no/images?imageId=17560741&x=0&y=37.09&cropw=100&croph=35.83&panox=0&panoy=37.09&panow=100&panoh=35.83&width=1200&height=630,2025-03-18 17:00:40,https://www.tv2.no/nyheter/forbruker/er-dette-aprilsnarr/17554056,Mat og drikke,"– Jeg har aldri opplevd lignende, sier Mohammed Basefer (37) til TV 2 hjelper deg.
37-åringen skulle overraske kona med film og takeaway.
Men da han åpnet takeaway-esken, fikk han seg litt av et syn:
– Er dette aprilsnarr?
Sjokksyn
Klokken var rundt 22:00 mandag kveld 10. mars.
37-åringen fra Oslo hadde nettopp bestilt tre kyllingburgere fra Kylling & Pizza Kalbakken i Oslo, til seg selv og kona.
Maten kostet 438 kroner og skulle leveres med Wolt.
– Det skulle ta mellom 25 og 35 minutter, men vi ventet vel i nærmere 70 minutter før vi fikk maten, forteller han.
– Vi åpnet esken og tittet på maten. Min første tanke var bare: «Dette så ikke delikat ut».
– Fengselsmat
Det første han la merke til var at han syns det fulgte lite pommes frites til.
– De var også kalde, men greit nok det.
– Så tok jeg en bit av burgeren og det føltes som at jeg ikke beit på kjøtt.
Han fjernet brødet på toppen for en nærmere titt.
– Synet var en uppercut. Maten så ut som fengselsmat.
– «Hva er dette?», spurte jeg kona som var like sjokkert.
Han tittet en ekstra gang på reklamebildet av burgerne for å sammenligne.
– Det er faktisk stikk motsatt av virkeligheten.
– Jeg har selv jobbet med burgere og har aldri sett en så trist burger i hele mitt liv.
REKLAMEN: Hva restauranten reklamerer for på Wolt vs. hva Basefer og kona fikk levert. Foto: Skjermdump / Wolt / privat
– Aprilsnarr?
Raskt tok 37-åringen kontakt med både Wolt og Kylling & Pizza Kalbakken.
Sistnevnte fikk ikke Basefer tak i, siden restauranten hadde rukket å stenge.
– Jeg sendte derfor et bilde av maten til Wolt og bare «er dette aprilsnarr?»
Wolt skrev at de skulle svare Basefer innen 48 timer.
– Så vi spiste derfor opp maten med bitterhet i kjeften, sier han.
– Jeg hadde jo tross alt brukt penger på dette.
La ut på Instagram
Etter at burgeren var fortært, la 37-åringen ut et bilde av maten på Instagram sin historiefunksjon.
– Jeg tagget restauranten og la på hashtagen «BurgerGate».
Dagen etter svarte restauranten på storyen:
– De nektet for at det var de som hadde laget denne maten, skyldte på Wolt-sjåføren, spurte hvilken avdeling jeg hadde bestilt fra og ba meg slette Instagram-storyen.
Basefer svarte at maten var bestilt fra Kylling & Pizza Kalbakken og la ved kvittering på ordren.
– Jeg påpekte at det var fra dem og at bildet de reklamerer med er HELT annerledes enn faktisk produkt, sier han irritert.
Og mer irritert skal han bli.
Ble blokkert
– Restauranten har nå blokkert meg på Instagram, sier han og fortsetter:
– Ja, jeg var frustrert, men ikke nok til at jeg fortjener å bli blokken!
– En fair løsning hadde vært at de sa «beklager, sånn skal ikke burgeren være». Isteden har de tatt helt avstand fra at det er de som har laget burgerne slik.
Omsider får 37-åringen også svar fra Wolt:
– De skriver at restauranten mener maten ikke så sånn ut da de leverte den ut, men sier også at ingen fra Wolt har tatt på maten.
– Så skrev de at restauranten ikke ville kompensere for noe.
Han spurte derfor rett ut: «Syns Wolt dette er innafor?»
Til svar fikk han at de ikke kan si noe på kvaliteten på maten, da det er restauranten som står ansvarlig for det.
– Wolt peker på restauranten og restauranten peker på sjåføren til Wolt.
– Jeg derimot satt igjen med mat som ikke engang hunder får, avslutter han.
Forbrukerrådet: – Bør få pengene tilbake
Juridisk seniorrådgiver i Forbrukerrådet, Thomas Iversen, sier at til tross for at Wolt og restauranten virker uenige om hva som har skjedd, så er en ting sikkert:
– Burgeren ser ikke ut som den skal.
– Her bør kunden få pengene sine tilbake. Fra et kundeserviceperspektiv, ville nok også en beklagelse vært strategisk.
Videre sier Iversen at en reklame ikke skal gi et villedende bilde av produktet som blir solgt.
Selv om det i denne saken er restauranten som er ansvarlig, sier han at dersom maten både var kald og ikke i tråd med det som var avtalt, kan forbrukeren velge hvem han retter kravet mot.
– Jeg regner med at Wolt kan sende kravet videre til restauranten dersom ansvaret ligger der, avslutter han.
Wolt svarer: – Det beklager vi
Kommunikasjonssjef i Wolt Norge, Christian Kamhaug, sier til TV 2 hjelper deg at de har undersøkt saken og besluttet å gi kunden full refusjon i dette tilfellet.
– Maten hans kom altfor sent og den var kald. Her har vi ikke levert som vi skulle, og det beklager vi.
– Dette er vårt ansvar, og det tar vi.
Kamhaug presiserer at kunden alltid skal kunne kontakte Wolt om det er noe de er misfornøyd med.
– Her kunne vi ha løst det bedre i første omgang, og håper at kunden vil gi oss en ny sjanse neste gang han er sulten på noe godt, avslutter han.
Restauranten svarer: – Veldig rart
TV 2 hjelper deg kontakter sjefen ved Kylling & Pizza, Kamarathas Banusha, for en forklaring.
– Mr. Mohammed bestilte en «3 Mini Burger Deal», som er en miniburger, en porsjon pommes frites og drikke for 109 kroner per meny.
– Vi har hatt denne kombinasjonsmenyen i flere måneder, og dette er første gang vi har hatt denne typen problemer.
Han forklarer at det hele startet da de ble tagget i Instagram-storyen.
– Vi fikk en melding på Instagram med et innlegg fra Mr. Mohammed med bilde av burgerne.
– Jeg syntes det var veldig rart, så jeg svarte han fordi jeg ikke trodde det kom fra oss.
Han legger til at de nylig har stengt en avdeling i Strømmen og trodde maten kom derifra.
– Det fordi den ikke så ut som burgeren vi lager i det hele tatt. Vi har mer pommes frites enn det og legger alltid to kyllingfileter i burgerne våre.
– Jeg spurte derfor om ordrenummer og ja – maten ble bestilt fra oss, innrømmer han.
Peker på Wolt
Men hva har skjedd, fra ordren ble lagt inn – til maten ble levert?
– Jeg har spurt personen som jobbet den dagen om en forklaring.
– Hun fortalte meg at sjåføren til Wolt var veldig sint fordi hun fortalte ham at hun ikke kom til å gi ham maten, hvis han ikke hadde en oppvarmet pose.
– Så han gikk tilbake til bilen sin for å hente posen, og var veldig sint, så hun tror han hadde noe med det å gjøre.
Banusha hevder at det har hendt flere ganger at noen varer eller drikke mangler etter å ha blitt hentet.
– Og vanligvis refunderer vi kundene.
Kommunikasjonssjef i Wolt Norge, sier at de er klar over at det var noen uoverensstemmelser mellom budet og restauranten, men ønsker ikke å gå i detalj på det.
Banusha sier til TV 2 hjelper deg at han ikke har en forklaring på hvorfor kunden fikk de burgerne han fikk:
– Men en ting er jeg sikker på og det er at burgerne våre ikke ser slik ut.
Innrømmer blokkering: – Jeg måtte
Videre sier Banusha at han prøvde å løse saken direkte med kunden:
– Jeg fortalte Mr. Mohammed at vi kunne levere den samme maten på nytt, på vår bekostning, av vår sjåfør – men vi fikk ikke noe svar fra han.
– Isteden fortsatte han å poste hån, så jeg måtte blokkere han. Vi kan ikke snakke med noen som ikke vil, avslutter han.
Basefer sier han oppfattet det motsatt, at restauranten dagen etter ba han returnere burgerne.
Han legger til at han ikke tror han hadde fått pengene uten hjelp.
– Takk, avslutter han.",Error generating text.,no
23_19_03_2025,Handelskrig bremsar investeringar i norske bedrifter – Storvik i Sunndal har fått Trump-toll på røyr,Marius André Jenssen Stenberg,https://gfx.nrk.no/PrQvNEj28Hqx10nEphuziw5Zr2i4EJP589VG7L6Fiwkw.jpg,2025-03-19 04:47:21,https://www.nrk.no/mr/handelskrig-bremsar-investeringar-i-norske-bedrifter-_-storvik-i-sunndal-har-fatt-trump-toll-pa-royr-1.17343534,"Business, Economics, Politics","USAs president Donald Trump innførte nyleg global toll på 25 prosent på stål og aluminium, mens EU har varsla mottiltak. Handelskrigen fører til ein uføreseieleg situasjon for norsk næringsliv.
Industribedrifta Storvik på Nordmøre har fabrikkar i både Noreg og Tsjekkia, og begynte i 2022 ei satsing i USA. Det har Trump sett ein stoppar for.
Allereie har dei fått toll på tapperøyr som dei leverer til aluminiumsindustrien i USA.
– Det han gjer påverkar oss i aller høgste grad. Det skapar masse uføreseielegheit, ikkje minst i forhold til investeringsviljen vår. No må vi avvente og sjå kva som skjer, seier Stein Kjartan Vik, administrerande direktør.
Storvik har fått toll på desse røyra til produksjon av aluminium, som dei leverer til USA. Foto: Marius André Jenssen Stenberg / NRK
Leverer til amerikansk bilproduksjon
På fabrikken held dei på med iherdig testing av den første av fem store støypemaskiner som snart skal pakkast ned og sendast til USA. Den er det ein amerikansk elbilprodusent som har bestilt.
Enno veit dei ikkje om det kan komme toll på desse. I verste fall kan dei risikere at bestillingane blir stansa, og fleire titals millionar går tapt.
Denne store maskina skal til USA for å bli brukt til produksjon av bilkarosseri. Storvik skal levere fire til, men veit ikkje om det kan kome toll på dei. Foto: Marius André Jenssen Stenberg / NRK
– I første omgang lempar vi tollbyrda over på kundane våre. Det blir òg påført ein ulempe på oss i forhold til konkurranse, som gjer at kundane våre må seie om dette blir for dyrt. Som igjen gjør at vi mister inntektsgrunnlag i det amerikanske marknaden, seier Vik.
Mange bremsar ned
Innovasjon Noreg skal gje råd til norske verksemder. Dei har hatt travle dagar den siste tida.
– No får vi mange førespurnader frå verksemder som er usikre. Både her heime, men også våre team i USA møter verksemder som lurer på korleis dei skal forhalde seg til både det som har kome av nye tollreglar, og det som ligg føre oss, seier administrerande direktør Håkon Haugli i Innovasjon Noreg.
Håkon Haugli er direktør i Innovasjon Noreg. Foto: Per-Ivar Kvalsvik / NRK
Dei ser allereie at Trump har hatt ein tydeleg effekt, også her i Noreg.
– Det fører vel til at ein bremsar ned, utsett investeringar. Ikkje gjer aktive framstøyt i marknaden. Så for den enkelte bedrift har det jo store konsekvensar. Men for Noreg også er dette alvorleg, seier Haugli.
Dei høyrer om mange ulike grep som bedriftene gjer.
– Kanskje det viktigaste er å vurdere andre eksportmarknader. Men òg ting som å bygge opp varelager i USA, jobbe med ulike mindre sårbare verdikjeder, og ikkje minst brukar veldig mange ressursar for å følgje med, seier Haugli.
Donald Trump har innført 25 prosent toll på stål og aluminium. Han meiner dette vil hjelpe amerikanske verksemder. Foto: JOE RAEDLE / AFP / NTB
Løner seg ikkje
Økonomiprofessor Ola Grytten trur ikkje det vil løne seg å halde igjen særleg lenge, sjølv i ein økonomi med handelskrig og Trump-toll.
Det er forståeleg at ein ventar med investeringar så lenge det er stor usikkerheit. Samstundes skal verksemder prøve å gå med overskot. Dei har kapital som ein må plassere ein eller annan plass. Så det er forventning om at pengane kan gje avkastning, sjølv om det er stor usikkerheit, seier Grytten.
2. april har Trump annonsert at det kan kome nye avgifter. Han kallar dagen ein frigjeringsdag for USA. Stein Kjartan Vik i Storvik skal følgje nøye med når Trump kjem på talarstolen.
Stein Kjartan Vik (til høgre) i Storvik har fått bekymringsmeldingar frå kundane sine på grunn av toll. Foto: Marius André Jenssen Stenberg / NRK
– Det blir litt sånn, «kor hoppar haren?» I dag må vi vere budde på at det uføresette vil skje om ein månad, om to månader, eigentleg heile den perioden Trump er president, seier Vik.",Error generating text.,no
32_19_03_2025,Ferrari-sjefen innrømmer trøbbel: –⁠ Må finne en bedre måte å kommunisere på,Ole Kristian Strøm,https://akamai.vgc.no/v2/images/b35e6fe6-c269-4b35-8bd6-671a023a8594?format=auto&w=1080&s=c3362870686fed6d4db86431b3282e2cf27f4415,2025-03-18 12:11:56,https://www.vg.no/sport/i/AvgMJq/formel-1-lewis-hamilton-og-ferrari-slaktet-av-italienske-medier-etter-debuten,Sports,"Italienske medier er ikke nådige i sin vurdering av Ferraris innsats i Lewis Hamiltons debut i rødt.
Kortversjonen
Lewis Hamilton debuterte for Ferrari med en skuffende 10. plass i Australia.
Italienske aviser beskriver innsatsen som en «katastrofe».
Hamilton slett med å finne seg til rette i en ny bil.
Ferrari innrømmer at det var trøbbel i kommunikasjonen mellom Hamilton og teamet.
Charles Leclerc endte på 8. plass.
Sesongåpningen i Australia endte med 10. plass for syv ganger verdensmester Hamilton. Nok en gang bommet Ferrari på strategien.
«Corriere dello Sport» kaller det «en katastrofe», mens «Gazzetta dello Sport» oppsummerer fansens spott i sosiale medier med en frekk «Lewis, velkommen til Ferrari!».
Formel 1-stjernen beskriver selv sin første Ferrari-opplevelse som en «berg- og dalbane».
Han er samtidig klar på hvor vanskelig bilen var å kjøre:
– Det var veldig vanskelig og gikk mye verre enn jeg trodde det skulle gjøre. Bilen var virkelig, virkelig vanskelig å kjøre, sier han til Sky Sports.
– Jeg er bare takknemlig for at jeg klarte å holde den unna veggen, for det var dit den ville mesteparten av tiden.
Ferrari hadde en tung dag i Melbourne. Charles Leclerc ble nummer åtte.
40-åringen delte sine følelser på Instagram dagen etter det turbulente sesongåpningsløpet og beskrev det som en «berg-og-dalbane».
– Definitivt ikke det vi hadde håpet på, skrev briten.
Kommunikasjonen mellom Hamilton og hans nye racingeniør Riccardo Adami var også anspent. Flere ganger ba Hamilton ingeniøren om å la ham være i fred over teamradioen.
Ferraris teamsjef Frederic Vasseur innrømmer at laget har utfordringer:
– Vi må finne en bedre måte å kommunisere mellom bilen og teamet på, sier han.
Formel 1-VM fortsetter allerede til helgen - nå i Shanghai.",Error generating text.,no
9_19_03_2025,Ekspertar svarar på kva Israels nye angrep på Hamas i Gaza kan bety,Espen Alnes,https://gfx.nrk.no/rfGI_R7Nxs1n7H4NMLq3uQWaAtTu5O0aT8XTcuptp8hA.jpg,2025-03-18 16:01:40,https://www.nrk.no/urix/ekspertar-svarar-pa-kva-israels-nye-angrep-pa-hamas-i-gaza-kan-bety-1.17344584,"Politics, Crime","Saka samanfatta
• Over 400 menneske er drepne i israelske luftangrep på Gaza natt til tysdag.
• Israel hevdar angrepa kjem som svar på at Hamas har nekta å sette fri israelske gislar.
• Midtausten-ekspert Jørgen Jensehaugen meiner våpenkvileavtalen mellom Israel og Hamas er broten, og at Israel forbereder seg på å sende bakkestyrkar til Gaza.
• Forskar i Forsvaret Hanne Eggen Røislien trur angrepet er det første av fleire framover, men er usikker på om det vil utvikle seg til ein fullskala krig.
• Begge ekspertane tvilar på at partane vil kjem seg til neste fase av våpenkvileavtalen.
• Jensehaugen fryktar at USAs støtte til Israel kan føre til ein langvarig krig.
Oppsummeringa er laga av ei KI-teneste frå OpenAI. Innhaldet er kvalitetssikra av NRKs journalistar før publisering.
Over 400 menneske blei drepne i israelske luftangrep natt til tysdag. Hamas seier dette er eit einsidig brot på avtalen om våpenkvile.
Israel seier at angrepa kjem fordi Hamas fleire gongar har motsett seg å sette fri israelske gissel.
– Israel vil frå no av bruke auka militærmakt mot Hamas, skriv israelske styresmakter i ei pressemelding.
Kvifor skjer dette no?
Våpenkvileavtalen som Israel og Hamas blei einige om i januar, var delt inn i tre fasar. Ifølge tidsplanen skulle vi no ha vore godt inne i fase to. Men dit har vi ikkje kome, seier Midtausten-ekspert og seniorforskar ved Prio, Jørgen Jensehaugen.
– Det har lenge vore klart at det er lite sannsynleg at ein skulle klare å komme til fase to. Dei siste par vekene har det vore ei slags opptrapping mot at våpenkvila skulle ta slutt, seier han.
Seniorforskar Jørgen Jensehaugen ved Prio. Foto: ISMAIL BURAK AKKAN / NRK
Han seier at Israel blant anna har blokkert naudhjelp som skulle inn i Gaza, og at dette er ei varsla katastrofe. Dei siste vekene har det også vore fleire meldingar om menneske som er drepne i israelske luftangrep i Gaza.
Forskar og rådgjevar i Forsvaret, Hanne Eggen Røislien, åtvara tidlegare i mars om at krigen kunne blusse opp att. Ho seier at mistilliten er stor mellom partane.
– Israel har vore redde for at Hamas skulle bruke våpenkvila til å bygge seg opp igjen. Det er ein stor mistillit. Israelarane og palestinarane stoler ikkje på kvarandre, og er engstelege for a dei skal bruke våpenkvila til å angripe kvarandre igjen.
Ein lastebil med naudhjelp køyrer gjennom Rafah tysdag. Dette er ein av få bilar som har fått køyre over grensa til Gaza dei siste vekene. Foto: EYAD BABA / AFP / NTB
Blir det full krig igjen?
Røislien trur angrepet natt til tysdag er det første av fleire angrep som kjem framover. Men ho er usikker på om det blir like omfattande krig som det var før våpenkvila starta.
– At IDF kjem til å fortsette å utføre denne typen angrep ei god stund til, er ikkje overraskande. Men ein storskala bakkeinvasjon som vi såg frå november 2023, er noko heilt anna. Det er mindre truleg, fordi det krev ein annan type mannskap.
Forskar i Forsvaret Hanne Eggen Røislien Foto: Aurora Ytreberg Meløe / NRK
Men Jensehaugen meiner våpenkvila no er over, og trur Israel no gjer seg klare til å gå inn med bakkestyrkar i Gaza igjen.
– Evakueringsordren dei har kome med no, tyder på at dei har tenkt å gå inn med styrkar igjen. Og då er vi tilbake i Gaza-krigen igjen.
Mange palestinarar har flykta frå heimane sine etter at Israel sende ut ein ordre om evakuering tysdag. Foto: Abd Elhkeem Khaled / Reuters / NTB
Er våpenkvileavtalen død?
Israel melde i helga at dei hadde sendt ein delegasjon til Egypt for å blant anna drøfte vidare frigjeving av israelske gissel på Gazastripa.
Hamas seier tysdag til AFP at dei har møter med meklarar for å vurdere situasjonen og dempe aggresjonen.
Men angrepa mot Gaza viser at situasjonen er fastlåst, seier Røislien.
– Dette er slik denne konflikten kjem til å sjå ut i ganske lang tid. Fordi det er så låg tillit, kjem partane til å halde fram på denne måten.
Jensehaugen tvilar også på at partane vil komme seg vidare til neste fase med det første.
– Prosessen som var i gang stranda eigentleg på steg ein. Israel gjorde det tydeleg at dei ønskte å forlenge fase ein, og ikkje ei opptrapping til fase to. Så vi var eigentleg veldig langt unna å kome til den neste fasen.
Er dette starten ein langvarig krig?
Fleire land har fordømt det israelske angrepet natt til tysdag, og seier at dei er uroa for situasjonen i regionen, skriv The Guardian.
Også familiane til dei israelske gislane som framleis er i Gaza, har fordømt angrepet.
Familiane til gislane som framleis er i Gaza demonstrerer utanfor nasjonalforsamlinga i Israel. Foto: Mahmoud Illean / AP / NTB
Men Israel har fått støtte frå USA. President Donald Trump har blant anna lova at «helvete skal bryte laus» om Hamas ikkje set fri gissel.
Han har også kome med forslag om at USA tek over Gazastripa for å lage det han har kalla «Midtaustens riviera». For å få til det, vil han tvangsflytte palestinarar.
Kan USA bare ta over Gaza?
Siden slutten av 2. verdenskrig i 1945, har det vært forbudt å overta andres territorium med makt. Dette er en av bærebjelkene i folkeretten.
Den eneste måten USA kan ta kontroll over Gaza på, er om myndighetene i området går med på det.
Israel kan ikke gi Gaza til USA, slik Trump påstår. Den internasjonale domstolen (ICJ) har slått fast at Israel okkuperer Gaza, og at denne okkupasjonen er ulovlig.
Å forflytte sivilbefolkningen i et okkupert område er også ulovlig, ifølge folkeretten.
Trump trenger altså samtykke fra palestinske myndigheter, og palestinerne, dersom han skal kunne ta kontroll over Gaza.
Jensehaugen fryktar dette er starten på ein langvarig krig, og meiner utsegnene til Trump er med å legitimere israelsk flytting av palestinarar.
– Det betyr at dei verste elementa i israelsk politikk får støtte frå Det kvite hus. Og det gjer det veldig alvorleg.
Røislien har likevel eit lite håp om at det internasjonale samfunnet skal reagere på det som no skjer.
– Verda ser kva som skjer, og kan ikkje godta at det blussar opp igjen, og det kanskje i storskala. Eg trur vi kjem til å sjå eit internasjonalt samfunn som grip inn igjen, seier ho.",Error generating text.,no
24_19_03_2025,Er det dumt å ha elbil i en krisesituasjon?,Geir Amundsen,https://premium.vgc.no/v2/images/bccae0af-7caf-40b5-8f26-9604fe6582ea?fit=crop&format=auto&h=1639&w=2048&s=2d049baba8f4d13b8f5d7c94376245f5857f8936,2025-03-18 19:41:28,https://www.aftenposten.no/bolig/i/pP5ea6/er-det-dumt-aa-ha-elbil-i-en-krisesituasjon-tolv-ting-alle-preppere-boer-vite,Økonomi og næringsliv,"Tolv ting om egenberedskap alle «preppere» bør vite.
Det er geopolitiske ulvetider og stadig mer ekstremvær. Myndighetene anbefaler at flest mulig er forberedt på å klare seg selv i en uke.
Hvor sårbar er man uten eget beredskapslager, og hvor dumt er det å ha elbil i en krisesituasjon? Vi har spurt Tore Kamfjord, som er utredningsleder i Direktoratet for samfunnssikkerhet og beredskap (DSB).
1. Noen synes det er hysterisk med beredskapslager: Hvilke scenarioer er det realistisk å forberede seg på i Norge?
DSB peker på følgende scenarioer som kan inntreffe: ekstremvær, pandemier, ulykker, sabotasjer og i verste fall krigshandlinger.
Vil du ha lavere strømregning?
Her er de billigste leverandørene.
Se oversikten på Penger.no
– Egenberedskap handler om å være forberedt på konsekvensene av ulike kriser og hendelser. Det dreier seg om å lære seg hvordan man kan håndtere at strømmen blir borte, at mobil- og internett faller ut, eller at vi ikke kan drikke vannet fra springen, forklarer Kamfjord.
2. Hvor sårbar er man uten et beredskapslager?
– Hvis du ikke har egenberedskapen i orden, setter du deg selv og de rundt deg i en vanskelig situasjon hvis det skjer en krise, advarer Kamfjord.
I tillegg er det fare for at du legger beslag på ressurser fra kommuner og nødetater som burde gått til dem som virkelig trenger hjelp.
3. Hvordan sikrer myndighetene forsyninger ved en langvarig krise, og hvor raskt kan folk få hjelp?
– Enten det er strømbrudd, skred, stengte veier eller bortfall av telekommunikasjon og internett – vil myndigheter, frivillige og næringsliv umiddelbart begynne feilretting og opprydding for å normalisere situasjonen.
Egenberedskap dreier seg om å kunne klare seg selv inntil alt virker igjen. De fleste bør klare én ukes egenberedskap, mener Kamfjord.
Nærings- og fiskeridepartementet (NFD) har koordineringsansvaret for matvareberedskapen.
De opplyser at etter to år med pandemi og tre år med krig i Ukraina er beredskapsordningene og systemene for norsk matvareforsyning godt testet.
Departementet har pr. i dag ikke indikasjoner på forsyningsutfordringer eller behov for å endre dagens systemer.
4. Hvor lenge kan mat og vann lagres, og hvordan bør det oppbevares?
Riktig rengjort og fylt vann (se faktaboks under), lagret kjølig og mørkt, kan holde i mange år. Smaken kan bli litt endret, men vannet er ikke nødvendigvis farlig av den grunn. For smakens skyld kan det være greit å bytte det ut hvert annet år.
Holdbarhetsdatoen er en god veileder for mat, men lukt og smak er viktig.
Kamfjord har følgende tips:
– Det er lurt å ha matvarer i beredskap som du også synes det er godt å spise i normale tider. Da kan du rotere ved å ta fra beredskapslageret, og fylle lageret med nyinnkjøpte varer.
5. Har hermetikk uendelig holdbarhet?
Her har vi spurt matforskningsinstituttet Nofima, som blant annet forsker på hermetikk:
– Nei, men den er trygg å spise selv etter «best før»-datoen, selv om maten kan tape smak og utseende over tid. Det er viktig å ha en rotasjonsplan for å oppdatere lageret med nye produkter, forklarer forskningssjef Morten Sivertsvik i Nofima.
6. Hva slags førstehjelpsutstyr og medisiner bør inngå i et beredskapslager, og hvordan sikrer man tilgang til livsviktige legemidler?
Kamfjord i DSB har følgende punkter på listen:
Ha et grunnleggende førstehjelpsskrin (plaster, bandasjer, sårvask, saltvann, branngelé m.m. Se faktaboksen under).
Ha minst én ukes forbruk av reseptbelagte medisiner og nødvendig medisinsk utstyr.
Snakk med legen din, og lag deg en rutine der du henter ny forsyning senest en uke før du går tom.
Jodtabletter til dem som er under 40 år, gravide eller ammende.
Lær grunnleggende førstehjelp.
7. Hvor mye kontanter bør man ha, og kan myndighetene garantere at betalingssystemene virker?
Kamfjord er klar på at feil og angrep på digitale betalingssystemer kan skje.
– Norges Bank og DSB anbefaler å ha flere alternativer: ulike bankkort, konto i flere banker og noe kontanter.
– Mengden kontanter hver enkelt bør ha, avhenger av din situasjon. Tenk gjennom hva du kan trenge i en uke.
– Det beste er å ha det du trenger for en uke, slik at du slipper å dra i butikken.
8. Hvordan sikre tilgang til offisiell informasjon hvis både internett og mobilnett forsvinner?
– Om det er fare for liv og helse, vil mobiltelefoner som har 4G-/5G-dekning få et nødvarsel.
– NRK P1 har beredskapsansvar og sender på DAB-nettet, som har reservekraft og kan operere uavhengig. Derfor anbefaler vi en DAB-radio som går på batterier som en del av beredskapen.
– De fleste biler har DAB-radio, og noen lokalradioer sender på FM (om du skulle ha en gammeldags radio).
– Kommuner kan også ha fysiske møteplasser for informasjon hvis digital infrastruktur er nede.
9. Hva kan skje ved et stort strømbrudd, og hvordan påvirkes vann, kloakk, handel og kontanter?
– Det er mange forhold som vil ha betydning for hvor store konsekvensene blir, forklarer Kamfjord.
Han understreker at han ikke har forutsetninger for å gå i dybden på det, men at poenget til DSB er at vi alle må være forberedt på å klare oss en uke uten strøm.
– Da må vi tenke gjennom hva vi bruker strøm til, og hvordan vi skal planlegge og forberede oss for å klare oss uten.
Slik påvirker et strømbrudd:
Mye av infrastrukturen, fra vannforsyning til kortterminaler, er avhengig av strøm.
Et langvarig og omfattende strømbrudd vil gi store konsekvenser, særlig om vinteren.
Du bør planlegge for både oppvarming, matlaging og lys uten strøm ved hjelp av vedovn eller gass-/parafinovn. Er det vanskelig å få til, for eksempel om du bor i en leilighet, kan du gjøre en forhåndsavtale med noen du kan reise til hvis det skulle bli kaldt og mørkt lenge.
10. Hvilke særskilte hensyn bør man ta i egenberedskap for eldre, små barn og personer med kroniske sykdommer?
– Får du allerede helsetjenester, vil du få hjelp først i en krise, men det kan likevel ta lengre tid enn normalt.
– Tenk gjennom dine daglige behov og hvilke unike utfordringer du har. Pass på at familie, venner eller naboer vet hvordan de kan hjelpe deg.
– Har du små barn, sørg for ekstra mat som barnemat og nødvendige produkter som bleier.
– Skaff deg en eller flere «beredskapsvenner» – avtal på forhånd hvordan dere kan hjelpe hverandre i en krise. Vær særlig oppmerksom på personer i nærmiljøet som kan trenge ekstra støtte.
11. Hvilke beredskapstiltak bør prioriteres ved lite plass eller begrenset økonomi?
DSBs mann mener at egenberedskap hverken trenger å være spesielt dyr eller ta mye plass:
– Det viktigste er å ha drikkevann og en mulighet til å holde varmen.
– 20 liter vann pr. person er anbefalt, men 5–10 liter er bedre enn ingenting. Bruk beholdere som passer i skap eller under seng.
– Ha en «beredskapsvenn» du kan oppsøke, eller som kan hjelpe deg.
12. Er det dumt å ha elbil i en krisesituasjon?
Kamfjord mener det i stor grad handler om dine egne transportbehov. Han anbefaler å tenke gjennom følgende:",Error generating text.,no
8_19_03_2025,Høyre-profiler trosser Solberg: Åpner for å la unge stemme om EU,Mats Rønning,https://gfx.nrk.no/FHTTviP_7gzwHT6XQ92ikws6lcKEOzM34yEHMvAn-bmg.jpg,2025-03-18 16:46:29,https://www.nrk.no/norge/hoyre-profiler-trosser-solberg_-apner-for-a-la-unge-stemme-om-eu-1.17340028,Politics,"Høyre vil jobbe for å ta Norge inn i EU, men Høyre-leder Erna Solberg mener tiden ikke er moden. Forrige folkeavstemning var i 1994. Alle som er under 47 år har altså aldri stemt.
Det bør de snart få sjansen til, ifølge partiveteran og stortingsrepresentant Michael Tetzschner (H).
– Det er veldig dumt å låse posisjonene til at vi ikke kan komme ut av vårt utenforskap i løpet av de fire kommende stortingsårene, sier han til NRK, og fortsetter:
DUMT: Høyre-nestor Michael Tetzschner mener det er dumt å låse seg til et nei til EU-avstemming i hele neste periode. Foto: Mats Rønning / NRK
– Vi må forholde oss til at sikkerhetspolitiske situasjonen er forandret. Det har aktualisert et EU-medlemskap. Vi ser også at andre land, for eksempel Island, orienterer seg i retning av EU, sier Tetzschner.
Flere politikere og forskere har argumentert for at Norge bør koble seg tettere på EU fordi forsvarssamarbeidet med USA er blitt langt mer usikkert.
Tør ja-partiet Høyre jobbe for en ny folkeavstemning?
Du trenger javascript for å se video.
Tør ja-partiet Høyre jobbe for en ny folkeavstemning?
– Må starte debatten
Tetzschner får støtte av partifelle på Stortinget, Heidi Nordby Lunde, som har mange år bak seg i Europabevegelsen.
Også stortingsrepresentant Tage Pettersen mener det er helt feil av Høyre å utelukke en folkeavstemning de neste fire årene.
– Nå skal vi starte debatten om EU, og så kan det godt tenkes at vi mot slutten av neste periode kan få en folkeavstemning i Norge, sier han.
ÅPEN: Tage Pettersen mener Høyre bør åpne for en ny EU-avstemming i neste stortingsperiode. Foto: Stian Lysberg Solum / NTB
– Så du mener at man ikke bør utelukke en folkeavstemning i neste stortingsperiode?
– Utgangspunktet mitt for all politikk er å ikke starte med å utelukke noe som helst. Det vil komme når tiden er moden. Skal tiden bli moden, må vi starte debatten nå.
Pettersen viser til ferske målinger som viser at ja-siden har knappet inn på forspranget som neisiden over lang tid har hatt i Norge.
Nordby Lunde sier til NRK at det kan få alvorlige konsekvenser for norske interesser å være «bastant mot en folkeavstemning i en så omskiftelig verden som nå».
Uenig med Erna
I forslaget til nytt partiprogram som skal vedtas på landsmøtet i helgen, står det rett ut:
«Høyre mener norsk velferd, sikkerhet og konkurransekraft blir 50 bedre om Norge blir fullverdig medlem av EU.»
Høyre er det største partiet i opposisjon på Stortinget. Dersom tungvekteren går inn for å få fortgang i en folkeavstemning, øker sannsynligheten for at det faktisk blir noe av innen fire år.
Men da den mulige samarbeidspartneren på borgerlig side, Venstre-leder Guri Melby, slo fast at tiden er inne for en ny folkeavstemning, fikk hun en kald skulder av Solberg.
– Vårt utgangspunkt er at vi i neste stortingsperiode ikke skal ha en folkeavstemning, sa Solberg til NRK. Hun viser til at det fortsatt er flertall mot EU i meningsmålingene.
– Det vil ta tid å overbevise folk og få til en snuoperasjon rundt disse spørsmålene, sa hun.
– Mener du at Erna Solberg har gitt feil signaler ved å avlyse en folkeavstemning allerede nå, Pettersen?
– Jeg tror hun er realistisk i dette, at hun ønsker at det skal være oppslutning i folket over tid. Men den kan kanskje komme raskere enn det hun har trodd, gitt den situasjonen Norge og verden står i, sier Tage Pettersen, som til daglig er nestleder i Stortingets familie- og kulturkomité.
Tetzschner betrakter Solbergs uttalelser som mer av en prognose enn en garanti.
– Det er vel en vurdering ut fra dagens situasjon. Det er jo ingen enkeltperson i et demokratisk parti som kan hindre partiet i å mene at man kan ta det opp når man ser at tiden er inne.
Åpner for EU-kamp
Tetzschner sier helt kategorisk at Høyre ikke bør utelukke en EU-kamp med ny folkeavstemning i neste periode. Han viser til hvor fort opinionen snudde i synet på NATO-medlemskap i Sverige og Finland.
– Ikke utelukke er stikkord her. For det er jo det som gir Stortinget handlefrihet.
– Men er ikke det siste vi trenger nå, i en urolig tid, en polariserende og splittende EU -debatt?
– Hvorfor behøver den å være så splittende og polariserende? Vi er jo allerede tre fjerdedels medlemmer. Det er et stort spørsmål å melde seg inn i EU, men det er ikke et veldig komplisert spørsmål. Denne gangen har vi mer kunnskap på begge sider om hva det vil si å være med i EU, nettopp fordi vi er så godt integrert økonomisk.
Høyre-profilen sier han håper sikkerhetsgarantiene fra USA under Trump vil være like virksomme som før.
– Men som enhver fjellklatrer vet: Det er lurt å ha dobbel sikring.",Error generating text.,no
